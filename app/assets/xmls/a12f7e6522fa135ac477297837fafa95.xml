<?xml version="1.0" encoding="UTF-8"?>
<document>
<type>mainstream</type>
<forum>http://thestival.gr//itemlist/?format=feed</forum>
<forum_title>Thestival.gr | Ειδήσεις</forum_title>
<discussion_title>Παιδικό ψέμα η απόπειρα απαγωγής ανηλίκων στη Γλυφάδα</discussion_title>
<language>greek</language>
<gmt_offset></gmt_offset>
<topic_url>http://thestival.gr/society/item/259093-paidiko-psema-i-apopeira-apagogis-anilikon-sti-glyfada</topic_url>
<topic_text>
Παιδικό ψέμα η απόπειρα απαγωγής ανηλίκων στη Γλυφάδα Παιδικό ψέμα η απόπειρα απαγωγής ανηλίκων στη Γλυφάδα Πετρος Καρουσοπουλος Κοινωνια 22/08/16 10:55 
Ένα «παιδικό ψέμα» ήταν η καταγγελία απόπειρας απαγωγής ανηλίκων από τη Γλυφάδα που αναστάτωσε τις αρχές χθες το απόγευμα. 
Ο 13χρονος και η 9χρονη αδερφή του εξετάστηκαν από παιδοψυχολόγους και αστυνομικούς της Υποδιεύθυνσης Προστασίας Ανηλίκων της Διεύθυνσης Ασφάλειας Αττικής και παραδέχθηκαν ότι όσα είχαν υποστηρίξει για την «απαγωγέα-γιαγιά» δεν ίσχυαν. 
Οι μικροί υποστήριξαν ότι τα είπαν για να δικαιολογήσουν τη φυγή τους, να «εκδικηθούν» τους γονείς τους και να κερδίσουν την προσοχή τους. 
Σύμφωνα με το thetoc.gr, από την πρώτη στιγμή οι αρμόδιοι αστυνομικοί είχαν πολλές επιφυλάξεις για την καταγγελία του 13χρονου αγοριού πως το μεσημέρι της Κυριακής μία ηλικιωμένη γυναίκα επιχείρησε να αρπάξει τον ίδιο και την 9χρονη αδερφή του, την ώρα που βρίσκονταν στη Λ. Βουλιαγμένης στη Γλυφάδα. 
Ο ανήλικος είπε ότι στο διάστημα που η μητέρα των φίλων τους, που ήταν μαζί τους έλειψε για λίγο, μία «γιαγιά», όπως είπε, προσπάθησε να αρπάξει τον ίδιο και την αδερφή του. 
Υποστήριξε ότι λίγα μέτρα δίπλα ήταν ένα λευκό βαν με φιμέ τζάμια, στο οποίο θα τους έβαζε μέσα. Η Άμεση Δράση έλαβε κλήση για το περιστατικό στις 15:00 το μεσημέρι της Κυριακής και παρά τις έντονες αναζητήσεις δεν εντόπισαν ύποπτο αυτοκίνητο ή ηλικιωμένη γυναίκα. 
Ο νεαρός μεταφέρθηκε στην Υποδιεύθυνση Προστασίας Ανηλίκων της Διεύθυνσης Ασφάλειας Αττικής προκειμένου να περιγράψει σε εξειδικευμένους αστυνομικούς την περιπέτειά τους για περαιτέρω αξιολόγησή της, όπου και αποκαλύφθηκε το ψέμα του.   Με 25 άτομα πεζοπόρο τμήμα και 1 Ε/Π ενισχύονται οι… Κοινωνια Νέα μονοπάτια μετανάστευσης προς την Ελλάδα έχουν δημιουργηθεί τον τελευταίο… Κοινωνια Η Fraport Greece, η εταιρεία που θα διαχειρίζεται από το… Κοινωνια Από χθες το βράδυ βρίσκεται σε εξέλιξη δασική πυρκαγιά στην… Κοινωνια Προσωρινές κυκλοφοριακές ρυθμίσεις θα ισχύσουν από αύριο Τρίτη 23 Αυγούστου… Κοινωνια Μία 22χρονη γέννησε πρόωρα έμβρυο, το οποίο ήταν νεκρό, μέσα… Κοινωνια  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://thestival.gr/society/item/259093-paidiko-psema-i-apopeira-apagogis-anilikon-sti-glyfada</post_url>
<post_date>20160822</post_date>
<post_time>0755</post_time>
<username>no-reply@thestival.gr (Πετρος Καρουσοπουλος)</username>
<post>
Παιδικό ψέμα η απόπειρα απαγωγής ανηλίκων στη Γλυφάδα Παιδικό ψέμα η απόπειρα απαγωγής ανηλίκων στη Γλυφάδα Πετρος Καρουσοπουλος Κοινωνια 22/08/16 10:55 
Ένα «παιδικό ψέμα» ήταν η καταγγελία απόπειρας απαγωγής ανηλίκων από τη Γλυφάδα που αναστάτωσε τις αρχές χθες το απόγευμα. 
Ο 13χρονος και η 9χρονη αδερφή του εξετάστηκαν από παιδοψυχολόγους και αστυνομικούς της Υποδιεύθυνσης Προστασίας Ανηλίκων της Διεύθυνσης Ασφάλειας Αττικής και παραδέχθηκαν ότι όσα είχαν υποστηρίξει για την «απαγωγέα-γιαγιά» δεν ίσχυαν. 
Οι μικροί υποστήριξαν ότι τα είπαν για να δικαιολογήσουν τη φυγή τους, να «εκδικηθούν» τους γονείς τους και να κερδίσουν την προσοχή τους. 
Σύμφωνα με το thetoc.gr, από την πρώτη στιγμή οι αρμόδιοι αστυνομικοί είχαν πολλές επιφυλάξεις για την καταγγελία του 13χρονου αγοριού πως το μεσημέρι της Κυριακής μία ηλικιωμένη γυναίκα επιχείρησε να αρπάξει τον ίδιο και την 9χρονη αδερφή του, την ώρα που βρίσκονταν στη Λ. Βουλιαγμένης στη Γλυφάδα. 
Ο ανήλικος είπε ότι στο διάστημα που η μητέρα των φίλων τους, που ήταν μαζί τους έλειψε για λίγο, μία «γιαγιά», όπως είπε, προσπάθησε να αρπάξει τον ίδιο και την αδερφή του. 
Υποστήριξε ότι λίγα μέτρα δίπλα ήταν ένα λευκό βαν με φιμέ τζάμια, στο οποίο θα τους έβαζε μέσα. Η Άμεση Δράση έλαβε κλήση για το περιστατικό στις 15:00 το μεσημέρι της Κυριακής και παρά τις έντονες αναζητήσεις δεν εντόπισαν ύποπτο αυτοκίνητο ή ηλικιωμένη γυναίκα. 
Ο νεαρός μεταφέρθηκε στην Υποδιεύθυνση Προστασίας Ανηλίκων της Διεύθυνσης Ασφάλειας Αττικής προκειμένου να περιγράψει σε εξειδικευμένους αστυνομικούς την περιπέτειά τους για περαιτέρω αξιολόγησή της, όπου και αποκαλύφθηκε το ψέμα του.   Με 25 άτομα πεζοπόρο τμήμα και 1 Ε/Π ενισχύονται οι… Κοινωνια Νέα μονοπάτια μετανάστευσης προς την Ελλάδα έχουν δημιουργηθεί τον τελευταίο… Κοινωνια Η Fraport Greece, η εταιρεία που θα διαχειρίζεται από το… Κοινωνια Από χθες το βράδυ βρίσκεται σε εξέλιξη δασική πυρκαγιά στην… Κοινωνια Προσωρινές κυκλοφοριακές ρυθμίσεις θα ισχύσουν από αύριο Τρίτη 23 Αυγούστου… Κοινωνια Μία 22χρονη γέννησε πρόωρα έμβρυο, το οποίο ήταν νεκρό, μέσα… Κοινωνια  
</post>
<signature>

</signature>
<external_links>

</external_links>
<country>GR</country>
<main_image>http://thestival.gr/media/k2/items/cache/fa8cd8fcd44af892f01bc9829f25b15a_L.jpg</main_image>
</document>
