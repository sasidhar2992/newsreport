<?xml version="1.0" encoding="UTF-8"?>
<document>
<type>mainstream</type>
<forum>http://www.webnoviny.sk/rss/clanky-img/</forum>
<forum_title>Webnoviny.sk - spravodajský portál tlačovej agentúry SITA</forum_title>
<discussion_title>Tajfún Mindulle zasiahol Tokio, zrušili stovky letov</discussion_title>
<language>slovak</language>
<gmt_offset></gmt_offset>
<topic_url>http://www.webnoviny.sk/svet/clanok/1095621-tajfun-mindulle-zasiahol-tokio-zrusili-stovky-letov/</topic_url>
<topic_text>
Tajfún Mindulle zasiahol Tokio, zrušili stovky letov Autor: SITA, dnes 09:51 Niektoré oblasti vrátane miest Óme a Iruma zaznamenali podľa miestnych médií rekordné množstvo zrážok. Tokio a priľahlé oblasti zasiahol Tajfún Mindulle. Foto: SITA/AP TOKIO 22. augusta (WebNoviny.sk) - Tajfún Mindulle zasiahol v sprievode silného vetra a dažďa japonskú metropolu Tokio a priľahlé prefektúry. Tamojšie úrady varovali pred zosuvmi pôdy, záplavami a rozvodnenými riekami a k evakuácii vyzvali desaťtisíce ľudí.Niektoré oblasti vrátane miest Óme a Iruma zaznamenali podľa miestnych médií rekordné množstvo zrážok - okolo 100 milimetrov za hodinu. Pre nepriaznivé počasie museli v regióne zrušiť vyše 425 letov a 100 vlakových spojení, uviedla japonská televízia NHK. Podľa japonskej meteorologickej agentúry JMA zasiahol tajfún okolo 12.30 h miestneho času (05.30 h SELČ) mesto Tatejama ležiace približne 80 kilometrov južne od Tokia. Ďalej sa pohyboval smerom na sever s rýchlosťou 20 km/h, pričom ho sprevádzal vietor s rýchlosťou 126 km/h, v nárazoch dosahujúci až 180 km/h. Meteorológovia predpovedajú v oblasti pretrvávajúce zrážky, pričom do utorňajšieho obeda by zrážkové úhrny v regióne Kantó mali dosiahnuť až do 250 milimetrov a na ostrove Hokkaido a v severovýchodnej časti Japonska až do 200 milimetrov, uviedla agentúra DPA. Medzičasom na tropickú depresiu zoslabol tajfún Kompasu, ktorý ešte počas víkendu zasiahol ostrov Hokkaido.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.webnoviny.sk/svet/clanok/1095621-tajfun-mindulle-zasiahol-tokio-zrusili-stovky-letov/</post_url>
<post_date>20160822</post_date>
<post_time>0751</post_time>
<username></username>
<post>
Tajfún Mindulle zasiahol Tokio, zrušili stovky letov Autor: SITA, dnes 09:51 Niektoré oblasti vrátane miest Óme a Iruma zaznamenali podľa miestnych médií rekordné množstvo zrážok. Tokio a priľahlé oblasti zasiahol Tajfún Mindulle. Foto: SITA/AP TOKIO 22. augusta (WebNoviny.sk) - Tajfún Mindulle zasiahol v sprievode silného vetra a dažďa japonskú metropolu Tokio a priľahlé prefektúry. Tamojšie úrady varovali pred zosuvmi pôdy, záplavami a rozvodnenými riekami a k evakuácii vyzvali desaťtisíce ľudí.Niektoré oblasti vrátane miest Óme a Iruma zaznamenali podľa miestnych médií rekordné množstvo zrážok - okolo 100 milimetrov za hodinu. Pre nepriaznivé počasie museli v regióne zrušiť vyše 425 letov a 100 vlakových spojení, uviedla japonská televízia NHK. Podľa japonskej meteorologickej agentúry JMA zasiahol tajfún okolo 12.30 h miestneho času (05.30 h SELČ) mesto Tatejama ležiace približne 80 kilometrov južne od Tokia. Ďalej sa pohyboval smerom na sever s rýchlosťou 20 km/h, pričom ho sprevádzal vietor s rýchlosťou 126 km/h, v nárazoch dosahujúci až 180 km/h. Meteorológovia predpovedajú v oblasti pretrvávajúce zrážky, pričom do utorňajšieho obeda by zrážkové úhrny v regióne Kantó mali dosiahnuť až do 250 milimetrov a na ostrove Hokkaido a v severovýchodnej časti Japonska až do 200 milimetrov, uviedla agentúra DPA. Medzičasom na tropickú depresiu zoslabol tajfún Kompasu, ktorý ešte počas víkendu zasiahol ostrov Hokkaido.
</post>
<signature>

</signature>
<external_links>

</external_links>
<country>SK</country>
<main_image>//static.webnoviny.sk/fotografie/1579841/490x327/tokyo-tajfun.jpg</main_image>
</document>
