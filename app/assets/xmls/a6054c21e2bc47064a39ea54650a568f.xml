<?xml version="1.0" encoding="UTF-8"?>
<document>
<type>mainstream</type>
<forum>http://www.isportuj.cz/feed/</forum>
<forum_title>isportuj.cz</forum_title>
<discussion_title>Házenkáři Dánska ve finále olympijského turnaje zdolali Francii</discussion_title>
<language>czech</language>
<gmt_offset></gmt_offset>
<topic_url>http://www.isportuj.cz/hazenkari-danska-ve-finale-olympijskeho-turnaje-zdolali-francii/</topic_url>
<topic_text>
admin redakce Míčové sporty 
Házenkáři Dánska nečekaně vyhráli olympijský turnaj v Riu de Janeiro. V dnešním finále překvapivě porazili obhájce prvenství Francii 28:26 a nedovolili jí získat třetí zlato po sobě po triumfech v Pekingu a Londýně. Seveřané slaví historicky první olympijský kov z mužského turnaje a hned ten nejcennější. Bronz vybojovalo Německo po výhře 31:25 nad Polskem. 
Ve finále zpočátku vedli favorizovaní Francouzi, ale Dánům se na konci první půle povedl obrat a do šaten šli s dvoubrankovým vedením. Obhájce zlata pak několikrát nevyužil šanci na srovnání a dopustil se nezvykle velkého množství technických chyb v útoku. 
Dánům naopak vycházely střely ze střední vzdálenosti a v 49. minutě získali rozhodující pětigólový náskok. Nikola Karabatic pak sice v 57. minutě snížil na rozdíl jediné branky, jenže vzápětí z pravého křídla kontroval drzým průnikem Svan a závěr Seveřané zvládli takticky výborně. Na dánské finálové výhře se nejvíce podílel osmi góly nejlepší střelec utkání Mikkel Hansen. 
Do dnešního dne přitom Dánové finále velkých světových akcí nezvládali, na MS prohráli souboj o zlato ve všech třech případech. Francie získala čtvrtou olympijskou medaili, vedle zlatých z let 2008 a 2012 má ve sbírce ještě jeden bronz. 
Němci se vrátili pod pěti kruhy na stupně vítězů po dvanácti letech a vybojovali pátý cenný kov v historii olympijských her. Letošní mistři Evropy mají ve sbírce už po dvou zlatých a dvou stříbrných medailích. Naposledy se radovali z druhého místa v roce 2004 v Aténách. 
Do duelu o bronz dnes sice lépe vstoupilo Polsko, Němci ale manko brzy zlikvidovali. První poločas vyhráli 17:13 a po přestávce náskok ještě zvýraznili. Nejlepšími střelci vítězného týmu byli Tobias Reichmann se sedmi a kapitán Uwe Gensheimer s šesti góly. 
Foto: ilustrační
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.isportuj.cz/hazenkari-danska-ve-finale-olympijskeho-turnaje-zdolali-francii/</post_url>
<post_date>20160822</post_date>
<post_time>0730</post_time>
<username>admin redakce</username>
<post>
admin redakce Míčové sporty 
Házenkáři Dánska nečekaně vyhráli olympijský turnaj v Riu de Janeiro. V dnešním finále překvapivě porazili obhájce prvenství Francii 28:26 a nedovolili jí získat třetí zlato po sobě po triumfech v Pekingu a Londýně. Seveřané slaví historicky první olympijský kov z mužského turnaje a hned ten nejcennější. Bronz vybojovalo Německo po výhře 31:25 nad Polskem. 
Ve finále zpočátku vedli favorizovaní Francouzi, ale Dánům se na konci první půle povedl obrat a do šaten šli s dvoubrankovým vedením. Obhájce zlata pak několikrát nevyužil šanci na srovnání a dopustil se nezvykle velkého množství technických chyb v útoku. 
Dánům naopak vycházely střely ze střední vzdálenosti a v 49. minutě získali rozhodující pětigólový náskok. Nikola Karabatic pak sice v 57. minutě snížil na rozdíl jediné branky, jenže vzápětí z pravého křídla kontroval drzým průnikem Svan a závěr Seveřané zvládli takticky výborně. Na dánské finálové výhře se nejvíce podílel osmi góly nejlepší střelec utkání Mikkel Hansen. 
Do dnešního dne přitom Dánové finále velkých světových akcí nezvládali, na MS prohráli souboj o zlato ve všech třech případech. Francie získala čtvrtou olympijskou medaili, vedle zlatých z let 2008 a 2012 má ve sbírce ještě jeden bronz. 
Němci se vrátili pod pěti kruhy na stupně vítězů po dvanácti letech a vybojovali pátý cenný kov v historii olympijských her. Letošní mistři Evropy mají ve sbírce už po dvou zlatých a dvou stříbrných medailích. Naposledy se radovali z druhého místa v roce 2004 v Aténách. 
Do duelu o bronz dnes sice lépe vstoupilo Polsko, Němci ale manko brzy zlikvidovali. První poločas vyhráli 17:13 a po přestávce náskok ještě zvýraznili. Nejlepšími střelci vítězného týmu byli Tobias Reichmann se sedmi a kapitán Uwe Gensheimer s šesti góly. 
Foto: ilustrační
</post>
<signature>

</signature>
<external_links>

</external_links>
<country>CZ</country>
<main_image>http://www.isportuj.cz/wp-content/uploads/DSC_0014.jpg</main_image>
</document>
