<?xml version="1.0" encoding="UTF-8"?>
<document>
<type>mainstream</type>
<forum>http://www.farmer.pl/rss/srodkiprodukcji.xml</forum>
<forum_title></forum_title>
<discussion_title>Targi Rolne &quot;Agro Pomerania&quot; w Barzkowicach</discussion_title>
<language>polish</language>
<gmt_offset></gmt_offset>
<topic_url>http://www.farmer.pl/technika-rolnicza/maszyny-rolnicze/targi-rolne-agro-pomerania-w-barzkowicach,66380.html</topic_url>
<topic_text>
Targi Rolne &quot;Agro Pomerania&quot; w Barzkowicach 29.Barzkowickie Targi Rolne &quot;Agro Pomerania 2016&quot; to największa impreza o charakterze rolniczym w województwie zachodniopomorskim Ponad 950 producentów maszyn i sprzętu rolniczego, firm oferujących środki do produkcji rolnej oraz przetwórstwa rolno-przemysłowego zaprezentuje swoją ofertę podczas targów rolnych, które rozpoczną się 9 września w Barzkowicach (Zachodniopomorskie). 
29.Barzkowickie Targi Rolne &quot;Agro Pomerania 2016&quot; to największa impreza o charakterze rolniczym w województwie zachodniopomorskim. Targi potrwają do niedzieli 11 września; skierowane są m.in. do rolników, właścicieli gospodarstw agroturystycznych oraz organizacji i instytucji zajmujących się rozwojem obszarów wiejskich. 
- Szacujemy, że samych firm maszynowych oraz związanych bezpośrednio ze środkami produkcji rolnej będzie ponad 300, a wszystkich podmiotów ponad 950 - powiedział podczas wtorkowej konferencji prasowej dyrektor Zachodniopomorskiego Ośrodka Doradztwa Rolniczego w Barzkowicach Jaromir Pałusiński. Spodziewa się on ponad 130 tys. odwiedzających z kraju i zagranicy. 
Jak podkreślił, podczas targów zostanie zaprezentowanych dużo nowości w zakresie technologii, techniki produkcji oraz nasiennictwa. 
- Po raz drugi w kraju organizowana będzie wystawa bydła mięsnego. Na targach podziwiać będzie można ponad 100 sztuk bydła co najmniej 10 ras - poinformował Pałusiński. 
Podczas &quot;Agro Pomeranii&quot; odbędzie się wystawa koni, a także drobnego inwentarza: królików oraz ptaków ozdobnych. - Zaplanowaliśmy pokaz trzody chlewnej; tutaj ciekawostką będzie prezentacja świni kędzierzawej rasy mangalica, która jest użytkowana w kierunku słoninowym - zaznacza dyrektor. 
Podczas targów w Barzkowicach zaprezentowane zostaną również najnowsze technologie związane z rolnictwem. - Nie zamieniamy nowoczesnego pługu na sochę. Upraszczamy technologię, aby wydatek na jeden hektar był jak najniższy i optymalny - zaznacza Pałusiński. 
Jak powiedział, zaplanowano prezentację zestawów do uprawy paszowej. - To nowość w technologii uprawowej polegająca na tym, że nie uprawia się całego hektara pola, tylko jego wycinek. Redukuje to koszty i wydatek energetyczny, jak również chroni pole przed tzw. efektem stopy płużnej, która jest zmorą współczesnego rolnictwa korzystającego z ciężkich ciągników - tłumaczył. 
Wydarzeniem towarzyszącym targom będzie I Festiwal Serów. - To impreza skierowana zarówno dla tych, którzy chcą zostać serowarami, jak i tych, którzy lubią sery konsumować - dodaje. 
Swoją ofertę zaprezentują również producenci tradycyjnych i regionalnych produktów żywnościowych pochodzących z Pomorza Zachodniego. 
Organizatorem targów jest Zachodniopomorski Ośrodek Doradztwa Rolniczego w Barzkowicach. WIĘCEJ INFORMACJI:
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.farmer.pl/technika-rolnicza/maszyny-rolnicze/targi-rolne-agro-pomerania-w-barzkowicach,66380.html</post_url>
<post_date>20160822</post_date>
<post_time>0757</post_time>
<username></username>
<post>
Targi Rolne &quot;Agro Pomerania&quot; w Barzkowicach 29.Barzkowickie Targi Rolne &quot;Agro Pomerania 2016&quot; to największa impreza o charakterze rolniczym w województwie zachodniopomorskim Ponad 950 producentów maszyn i sprzętu rolniczego, firm oferujących środki do produkcji rolnej oraz przetwórstwa rolno-przemysłowego zaprezentuje swoją ofertę podczas targów rolnych, które rozpoczną się 9 września w Barzkowicach (Zachodniopomorskie). 
29.Barzkowickie Targi Rolne &quot;Agro Pomerania 2016&quot; to największa impreza o charakterze rolniczym w województwie zachodniopomorskim. Targi potrwają do niedzieli 11 września; skierowane są m.in. do rolników, właścicieli gospodarstw agroturystycznych oraz organizacji i instytucji zajmujących się rozwojem obszarów wiejskich. 
- Szacujemy, że samych firm maszynowych oraz związanych bezpośrednio ze środkami produkcji rolnej będzie ponad 300, a wszystkich podmiotów ponad 950 - powiedział podczas wtorkowej konferencji prasowej dyrektor Zachodniopomorskiego Ośrodka Doradztwa Rolniczego w Barzkowicach Jaromir Pałusiński. Spodziewa się on ponad 130 tys. odwiedzających z kraju i zagranicy. 
Jak podkreślił, podczas targów zostanie zaprezentowanych dużo nowości w zakresie technologii, techniki produkcji oraz nasiennictwa. 
- Po raz drugi w kraju organizowana będzie wystawa bydła mięsnego. Na targach podziwiać będzie można ponad 100 sztuk bydła co najmniej 10 ras - poinformował Pałusiński. 
Podczas &quot;Agro Pomeranii&quot; odbędzie się wystawa koni, a także drobnego inwentarza: królików oraz ptaków ozdobnych. - Zaplanowaliśmy pokaz trzody chlewnej; tutaj ciekawostką będzie prezentacja świni kędzierzawej rasy mangalica, która jest użytkowana w kierunku słoninowym - zaznacza dyrektor. 
Podczas targów w Barzkowicach zaprezentowane zostaną również najnowsze technologie związane z rolnictwem. - Nie zamieniamy nowoczesnego pługu na sochę. Upraszczamy technologię, aby wydatek na jeden hektar był jak najniższy i optymalny - zaznacza Pałusiński. 
Jak powiedział, zaplanowano prezentację zestawów do uprawy paszowej. - To nowość w technologii uprawowej polegająca na tym, że nie uprawia się całego hektara pola, tylko jego wycinek. Redukuje to koszty i wydatek energetyczny, jak również chroni pole przed tzw. efektem stopy płużnej, która jest zmorą współczesnego rolnictwa korzystającego z ciężkich ciągników - tłumaczył. 
Wydarzeniem towarzyszącym targom będzie I Festiwal Serów. - To impreza skierowana zarówno dla tych, którzy chcą zostać serowarami, jak i tych, którzy lubią sery konsumować - dodaje. 
Swoją ofertę zaprezentują również producenci tradycyjnych i regionalnych produktów żywnościowych pochodzących z Pomorza Zachodniego. 
Organizatorem targów jest Zachodniopomorski Ośrodek Doradztwa Rolniczego w Barzkowicach. WIĘCEJ INFORMACJI:
</post>
<signature>

</signature>
<external_links>

</external_links>
<country>PL</country>
<main_image>http://pliki.farmer.pl/i/05/65/12/056512_300.jpg</main_image>
</document>
