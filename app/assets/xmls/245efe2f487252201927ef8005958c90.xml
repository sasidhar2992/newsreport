<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>درمان بیماران کشورهای دیگر، نام ایران را در دل مردم جهان زنده می‌کند</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731638/%D8%AF%D8%B1%D9%85%D8%A7%D9%86-%D8%A8%DB%8C%D9%85%D8%A7%D8%B1%D8%A7%D9%86-%DA%A9%D8%B4%D9%88%D8%B1%D9%87%D8%A7%DB%8C-%D8%AF%DB%8C%DA%AF%D8%B1-%D9%86%D8%A7%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D8%AF%D8%B1-%D8%AF%D9%84-%D9%85%D8%B1%D8%AF%D9%85-%D8%AC%D9%87%D8%A7%D9%86-%D8%B2%D9%86%D8%AF%D9%87-%D9%85%DB%8C%E2%80%8C%DA%A9%D9%86%D8%AF</topic_url>
<topic_text>
درمان بیماران کشورهای دیگر، نام ایران را در دل مردم جهان زنده می‌کند عضو هیئت علمی دانشگاه علوم پزشکی تهران گفت: وقتی پزشکان دیگر کشورها و به طور مثال آفریقایی‌ها را آموزش می‌دهیم، در آینده که مسئولیتی را در کشور خود بپذیرند همیشه به یاد خواهند داشت که یک پزشک ایرانی به آنان آموزش داده است. 
به گزارش سرویس بسیج جامعه پزشکی خبرگزاری بسیج ، سید ناصر عمادی، عضو هیئت علمی دانشگاه علوم پزشکی تهران است که در حوزه تخصصی پوست فعالیت می‌کند؛ وی پزشک داوطلب جمعیت هلال احمر است که در بسیج جامعه پزشکی کشور نیز عضویت دارد و با میل و اراده قلبی خود در اردوهای جهادی داخل و خارج از کشور مشارکت می‌کند؛ وی در این مسیر برای خدمت رسانی به بیماران از هیچ تلاشی فروگذار نیست. برای آشنایی بیشتر، مصاحبه تفصیلی با این پزشک گرانقدر جهادی انجام داده‌ایم که با یکدیگر می‌خوانیم: 
لطفا درباره فعالیت‌های جهادی خود بگویید. 
فعالیت‌هایی که بنده به عنوان پزشک داوطلب و پزشک بدون مرز انجام می‌دهم دو شکل اساسی دارد؛ شکل نخست این است که معمولاً ماهی یک یا دوبار روزهای پنجشنبه در مراکز روستایی دوردست حضور پیدا می‌کنم و به کسانی که امکان برقراری ارتباط یا حضور در مراکز درمانی تخصصی را ندارند خدمات ارائه می‌دهم. 
در زمان حضور تیم پزشکی در روستاها دو کار مهم انجام می‌دهیم؛ در ابتدا اینکه همه بیمارانی که مشکل جلدی دارند را ویزیت می‌کنیم؛ به عبارت دیگر یک هفته پیش از اینکه در آن روستا حضور پیدا کنیم از طریق خانه‌های بهداشت، مسئولان یا شوراها تاریخ و زمان حضور تیم پزشکی اعلام می‌شود بنابراین به این شکل ساکنان روستا و اطراف آن از حضور پزشک مطلع می‌شوند. 
صبح تا ظهر پنجشنبه معمولا بین 50 تا 100 نفر را ویزیت می‌کنیم و پس از ویزیت و تشخیص بیماری در مسجد، مدرسه یا تکیه محل، تمامی بیماران مراجعه کننده را جمع می‌کنیم. در ابتدا از بیماران درخواست می‌کنیم تا هر سوالی درباره سلامتی، تندرسی و بیماری از ما دارند بپرسند، سپس نکاتی را که ما در طول معاینه بیماران بدست آورده‌ایم و لازم است که بیماران از آن مطلع باشند را به اطلاع بیماران می‌رسانیم. 
به عنوان مثال در یکی از روستاهای اطراف کیاسر متوجه شدیم که بیماری اگزمای دست و تن در بسیاری از مردم به ویژه کشاورزان شایع است و پس از بررسی‌های لازم متوجه شدیم این بیماری به دلیل استفاده از سموم کشاورزی و کودهای شیمیایی ایجاد شده است؛ به این شکل که کشاورزان بدون استفاده از دستکش و وسایل حفاظتی نسبت به توزیع کود شیمیایی و سموم در سطح مزارع اقدام کرده‌اند و این موضوع عارضه مهم اگزما را ایجاد کرده بود؛ نکته دیگر اینکه به دلیل جذب خونی از طریق پوست در طولانی مدت می‌تواند امکان ابتلا به بیماری‌های مزمن مانند سرطان خون را افزایش دهد، بنابراین برای اهالی آن منطقه توضیح دادیم که این بیماری به شکل جدی شما را تهدید می‌کند و باید مراقبت کنید. 
در منطقه‌ای که دامدار زیاد است و با گوسفند سروکار دارند بیماری‌های قارچی مشترک میان دام و انسان مانند &quot;بروسلو&quot; بسیار شایع است که ممکن است انسان به دردهای استخوانی و مفاصل مبتلا شوند، یا مشکلات گوارشی که ممکن است ناشی از بیماری &quot;تیفوئید&quot; باشد که ناشی از آب‌های آلوده است. 
بنابراین در این روز از صبح تا ظهر علاوه بر درمان بیماران دقت می‌کنیم تا منشأ بیماری شایع پیدا شود و پس از آن در مراسم بعدازظهر با حضور تمام روستاییان نکاتی از پیشگیری، درمان و مراقبت از بیماری را شرح می‌دهیم. 
تاکنون به چند روستا خدمت رسانی کرده‌اید؟ 
در مدت دو یا سه سال اخیر در بیش از هفتاد روستا در استان‌های مختلف کشور حضور پیدا کردیم اما جدا از کار تخصصی و درمانی، وقتی بیمار شاهد است پزشک عضو هیئت علمی دانشگاه به خانه‌اش آمده، سر سفره کنار او نشسته و مراحل درمان وی را انجام می دهد، اینکار باعث افزایش محبت و دوستی میان انسان‌ها می‌شود. 
خدمت رسانی به مردم انگیزه محبت کردن را میان آنان افزایش می‌دهد 
یکی از بیماران به من ‌گفت؛ وقتی از تکیه اعلام کردند دکتر عمادی برای ویزیت آمده است، با توجه به اینکه مدتی دنبال پیدا کردن مطب و محل کار شما بودم، اما شما را در خانه خودم مشاهده کردم، تا چند روز به همه مردم محبت می‌کردم. 
ما وقتی به کسی محبت می‌کنیم انگیزه محبت در این فرد ایجاد می‌شود و با انگیزه بیشتری به دیگران محبت می‌کنند در واقع اثرات مفید چندگانه در این نوع خدمات وجود دارد و من خدا را به دلیل این توفیقات شاکرم. 
و فعالیت‌های دیگر 
بخش دوم فعالیت‌های ما برون مرزی است که با نظم و انضباط خاصی انجام می‌شود. از خدا خواستم تا زمانی که به من توان می‌دهد، به عنوان بسیجی، داوطلب هلال احمر و هیئت علمی دانشگاه حتما سالی دو ماه را در کشورهایی که نیازمند هستند، حضور پیدا کنم. 
در سال 94 بنده چهار بار شهرهای کردستان عراق شامل حلبچه، ناحیه جنوب کرکوک و دوبار نیز در آفریقا برای درمان بیماران و آموزش پزشکان حضور داشتم، همچنین یکبار حدود 20 روز در کشور غنا و حدود یکماه و نیم در کشور کنیا در شرق آفریقا حضور داشتم. 
درمان بیماران کشورهای دیگر، نام ایران را در دل مردم آن زنده می‌کند 
نکته‌ای که می‌خواهم با توجه به اهمیت آن اشاره کنم و امیدوارم تجربه‌ای باشد برای همه پزشکانی که می‌خواهد به عنوان پزشک بدون مرز فعالیت کنند، این است که رسالت ما فقط درمان بیماران و آموزش پزشکان نیست، البته هر کدام منافع خاص خود را دارد که بسیار موثر است اما وقتی که پزشک ایرانی در یک کشور بیماران صعب‌العلاج و بیماران سخت را درمان می‌کند همیشه نام ایران، دین اسلام و مذهب شیعه در دل آن مردم باقی می‌ماند. 
وقتی پزشکان دیگر کشورها و به طور مثال آفریقایی‌ها را آموزش می‌دهیم، در آینده مسئولیتی را در کشور خود می‌پذیرند و همیشه به یاد خواهند داشت که یک پزشک ایرانی به آنان آموزش داده است. 
حضور در آفریقا، تهیه مقالات HIV و چاپ در ژورنال‌های معتبر دنیا را موجب شد 
باید فعالیت پژوهشی و تحقیقاتی را در کار خود لحاظ کنیم به همین دلیل از زمانی که در آفریقا حضور پیدا کردم چهارمین مقاله علمی نیز از بیماریHIV و بیماری‌های شایع در آفریقا با همکاری دانشگاه علوم پزشکی تهران، بسیج جامعه پزشکی و هلال احمر انجام داده‌ام که در ژورنال‌های معتبر دنیا مانند ژورنال‌های آمریکایی و انگلیسی چاپ شده است. 
هم‌اکنون هرفردی به این مقاله مراجعه کند، متوجه می شود که پزشک ایرانی و یا تیم پزشک ایرانی نه تنها در درمان، تشخیص و آموزش نقش موثری داشته‌، بلکه از جنبه نوآوری، تشخیص و کشف روش‌های جدید درمان نیز قدم مثبتی برداشته است. 
هم‌اکنون مقالات چاپ شده به عنوان یک سند و شناسنامه قوی از فعالیت‌های پزشکان ایرانی یا مراکز پزشکی و درمانی متعلق به ایران مانند هلال احمر و یا بسیج جامعه پزشکی در ژورنال‌های معتبر دنیا چاپ شده است و در واقع برای فعالیت خود شناسنامه درست کرده‌ایم. 
برای حضور در مناطق مورد نظر آیا گزینش خاصی وجود دارد و چگونه مکان‌ها را برای ارائه خدمات داخل کشور انتخاب می‌کنید؟ 
در ارائه خدمات داخل کشور از قبل مسئولان مراکز بهداشتی، مردم، انجمن‌ها و شوراها از ما درخواست می‌کنند و یا کسانی که می‌دانند ما فعالیت‌های درمانی، بهداشتی و آموزشی را در روستاها انجام می‌دهیم با ما تماس می‌گیرند و مناطق مورد نظر را اعلام می کنند که ما با آگاهی و اعلام آنها معمولا یکی دوهفته بعد به آن مناطق مراجعه می‌کنیم؛ گاهی نیز با تحقیقات متوجه وجود بیماری شایع در یک نقطه از کشور می‌شویم پس خودمان درخواست حضور در آن منطقه را می‌دهیم؛ - شما یک پزشک در سطح عالی کشور و دارای فعالیت‌هایی مانند تدریس، تحقیقات و فعالیت‌های علمی سطح بالا هستید، قطعا زمان شما بسیار ارزشمند است چه چیزی باعث می‌شود فعالیتهای علمی خود را برای مقطعی کنار می‌گذارید تا برای خدمت رسانی به روستاها مراجعه می‌کنید؟ هدف و انگیزه شما از این کار چیست؟ 
با خدمت رسانی به مناطق روستایی دلم آرام می‌شود 
من یک جمله خیلی ساده می‌گویم و اصلا قصد غلو و ریاکاری را ندارم، شاید فردی بگوید من برای دین، خدا و مملکت خودم این کار را می‌کنم اما من می‌گویم اول از همه برای دل خودم این کار را انجام می‌دهم اینکه دل من آنجا آرام می‌گیرد و اینکه کجا حاضر به فعالیت می‌شوم، برایم مهم است وگرنه با هر اعتقاد، توانایی، علم و بضاعت اگر جایی باشی که از آنجا خوشت نیاید و دلت در آن مکان آرام نگیرد، نمی‌توانی کارت را انجام دهی و خوشحال نیستی. 
تصور کنید من کنار بیماری قرار می‌گیرم که بدنش دارای زخم است و پس از درمان، فرد از من تشکر می‌کند، حس خیلی خوبی پیدا می‌کنم؛ درواقع در ابتدا برای من، خودم و احساسم اولویت دارد. 
دوم اینکه من چه کاری باید انجام دهم که باعث افزایش اعتبار کشور و دوستی و محبت میان جامعه پزشکی و عموم مردم شوم! پس قطعا راهی به جز این نیست؛ وقتی به خارج از کشور می‌روم و بیماران را درمان می‌کنم، هیچوقت نام من به یاد بیماران، پزشکان و مسئولان نمی‌ماند، اما اینکه پزشک ایرانی هستم را فراموش نمی‌کنند و وقتی می‌گویند پزشک ایرانی، یعنی همان کشور ایران که مسلمان هستند و در مقابل امریکا ایستادگی کرده است پس در واقع ایرانیان، انسان دوست و بشر دوست هستند. 
فعالیت‌های جهادی ما در خارج از کشور کسب اعتبار برای ایران است 
من نوعی با این کار اعتبار، آبرو و سرمایه برای کشور خود جمع می‌کنم و این برای خودم نیست؛ به جای اینکه کار و فعالیت من فقط برای منافع خودم باشد تبدیل به اعتبار و سرمایه برای کشور و ملتم می‌شود؛ دوم اینکه در داخل کشور باعث افزایش محبت و دوستی میان جامعه پزشکی و مردم می‌شود و مردم نیز به یکدیگر بیشتر محبت می‌کنند. 
چرا این نوع نگاه را همه پزشکان ندارند؟ 
تک تک افراد خانواده یک شیوه برای زندگی خود ندارند، رفتارهای متفاوت طبیعت انسان‌های متفاوت است، نباید انتظار داشت همه انسان‌ها رفتار و کردار و گفتارشان شبیه به یکدیگر باشد قطعا تفاوت‌هایی وجود دارد. 
اما اگر دقت کنیم، گاهی ممکن است تمام این رفتارها لازمه یک جامعه باشد، عده‌ای از پزشکان باید در شهر بمانند و به مشکلات مردم شهرنشین رسیدگی کنند و عده‌ای نیز باید بیشتر فداکاری کنند، در روستاها باشند و دردهای مردم روستایی را پاسخ دهند. عده‌ای نیز باید به بیماران خارج از مرزها رسیدگی کنند. 
تمامی این موارد مکمل یکدیگر هستند، انتظار نداریم همه پزشکان به خارج از کشور بروند و همینطور انتظار نداریم همه آنان در داخل کشور و شهر تهران بیایند اما نظر شما را قبول دارم که عده ای فقط به فکر مسائل مادی هستند؛ در حالی که می‌توانند فرصتی را برای خود فراهم کرده که مدتی در روستاها خدمت رسانی کنند.اما در عین حال نمی‌توانیم خیلی به این موضوع اشکال بگیریم و آنرا بزرگ کنیم. 
ایجاد شرایط خوب برای پزشکان انگیزه فعالیت جهادی را افزایش می‌دهد 
این موضوع مستلزم این است که سیستم وزارت بهداشت، وزارت خانه، جمعیت هلال احمر و سازمان بسیج جامعه پزشکی شرایط خوب و مفیدی را برای پزشکان فراهم کنند تا حداقل در قدم نخست پزشک با شوق و ذوق بیشتری حضور به هم رساند که در این باره حفظ امنیت جانی پزشکانی که در خارج از مرزها به فعالیت می‌پردازند بسیار مهم است. 
باید ماموریت پزشکان در نهایت امنیت و سلامت باشد که مجددا برای حضور ترغیب شوند و در این کشورها حضور یابند. وقتی این پزشکان در این فضا حضور پیدا کردند کم کم تبدیل به رزمنده می‌شوند. 
در واقع مهم این است که پزشکان ببینند اعزام کننده فرمول و چهارچوب امنیت را رعایت کرده است و پس از اعزام، پزشک یا سازمان اعزام کننده بتواند با خانواده پزشک در تماس باشد و آنان را از نگرانی بیرون آورد. 
امسال در 24 اسفند، شب هنگام خبر دادند جنوب کرکوک بمباران شیمیایی شده است و ما باید فورا اعزام شویم؛ فردای آن روز در کرمانشاه بودیم و از آنجا وارد جنوب کرکوک شدیم؛ در همان زمان پسرم که دانشجوی پزشکی است برای کمک به بیماران به شهر حلب رفت؛ در واقع من و پسرم هر دو به خاطر این ماموریت‌ها حدود یکماه و اندی در عید امسال کنار خانواده حضور نداشتیم و خانواده شرایط خیلی سختی داشتند؛ با این وجود حتی نهادی که ما را اعزام کرده بودند یک تماس تلفنی نیز با خانواده من نگرفتند! 
پزشکان افراد عادی جامعه نیستند، آنها نزدیک به 20 سال تحصیل کرده‌اند تا به این مقام برسند و خودشان نیزعلاقه‌ای ندارند جانشان را کف دستشان بگذارند اما وقتی به پزشکان همینطور به خانواده پزشکان اهمیت داده شود و حفاظت و حمایت کامل از آنان اتفاق بیافتد، پزشک حاضر است جان خود را به خطر بیندازد و این رابطه متقابل است؛ بنابراین یک بخش مهم این کار مربوط به نهادهای اعزام کننده است که انشاء الله توجه بیشتری داشته باشند. 
اگر خاطره شیرینی از اردوهای جهادی دارید، بفرمایید. 
بروندی کشوری با 6 درصد مسلمان و 96 درصد مسیحی است که ما در این کشور به مردم و پزشکان آموزش زیادی دادیم؛ وقتی از من پرسیدند در مقابل تلاشی که انجام دادید چه درخواستی دارید؟ من گفتم: اسم درمانگاهی که تاسیس شده را امام رضا (ع) بگذارید و اجازه دهید یک تابلوی بزرگ اینجا نصب کنیم که پرچم ایران، پرچم کشور شما و نام امام رضا (ع) بر روی آن باشد همچنین پایین تابلو نیز لوگوی دو دانشگاه تهران و آن کشور قرار داده شود و این تابلو نصب شد که این موضوع در سال 2014 اتفاق افتاد. 
امسال نیز در فروردین ماه به کشور کنیا رفتیم و پس از 6 سال تلاش، و اینکه هر سال 2 ماه به شکل رایگان خدمت رسانی انجام دادیم، وزیر بهداشت گفت: قطعا باید پاداش خوبی به شما داده شود چه درخواستی دارید؟ که بنده مانند اتفاق کشور بروندی خواستم نام درمانگاه را امام حسین(ع) بگذارند و این کار انجام شد؛ که با این کار نام امام رضا(ع) در بروندی، نام امام حسین (ع) در کنیا و پرچم کشور ایران و نام دانشگاه تهران را احیا کردیم. اگر ما از درِ انسان دوستی وارد شویم مطمئن باشید که از درِ حرم امام حسین (ع) و امام رضا (ع) خارج می‌شویم. 
آن کشور حتی اگر مسیحی نیز باشد با توجه به مکتب ما، می‌پذیرد نام امام رضا(ع) و نام کشورمان را در کشورشان احیا کنیم همچنین می‌پذیرند نام دانشگاه ما در کشورشان احیا شده و بر دیوار نصب شود. 
باید یادمان باشد اگر ما واقعا خالصانه و صادقانه دغدغه خود را فقط سلامتی مردم بدانیم و کاری به رنگ، مذهب، نژاد و دین بیمار نداشته باشیم مطمئن باشید از دین، مذهب، کشور، دانشگاه، تحقیقات و علم خود کاملا دفاع کرده‌ایم. 
و سخن پایانی... 
فعالیتهایی که ما در زندگی داریم به دلیل وجود شهدای هشت سال جنگ تحمیلی است، شهدایی که از بهترین نعمات مانند سلامتی، جسم، جوانی و زندگی خود گذشتند که ما امروز زنده و سالم در امنیت باشیم که خدا را شاکرم برای وجود رهبر انقلاب و شهدایی که سندهای محکم و معتبری از استمرار انقلاب اسلامی هستند. 
امیدوارم هرکاری می‌کنیم یادمان باشد زندگی امروز ما مرهون خون‌هایی است که در طول هشت سال دفاع مقدس روی زمین‌های جنوب و غرب کشور ریخته شده است.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731638/%D8%AF%D8%B1%D9%85%D8%A7%D9%86-%D8%A8%DB%8C%D9%85%D8%A7%D8%B1%D8%A7%D9%86-%DA%A9%D8%B4%D9%88%D8%B1%D9%87%D8%A7%DB%8C-%D8%AF%DB%8C%DA%AF%D8%B1-%D9%86%D8%A7%D9%85-%D8%A7%DB%8C%D8%B1%D8%A7%D9%86-%D8%B1%D8%A7-%D8%AF%D8%B1-%D8%AF%D9%84-%D9%85%D8%B1%D8%AF%D9%85-%D8%AC%D9%87%D8%A7%D9%86-%D8%B2%D9%86%D8%AF%D9%87-%D9%85%DB%8C%E2%80%8C%DA%A9%D9%86%D8%AF</post_url>
<post_date>20160822</post_date>
<post_time>0714</post_time>
<username>info@basijnews.ir</username>
<post>
درمان بیماران کشورهای دیگر، نام ایران را در دل مردم جهان زنده می‌کند عضو هیئت علمی دانشگاه علوم پزشکی تهران گفت: وقتی پزشکان دیگر کشورها و به طور مثال آفریقایی‌ها را آموزش می‌دهیم، در آینده که مسئولیتی را در کشور خود بپذیرند همیشه به یاد خواهند داشت که یک پزشک ایرانی به آنان آموزش داده است. 
به گزارش سرویس بسیج جامعه پزشکی خبرگزاری بسیج ، سید ناصر عمادی، عضو هیئت علمی دانشگاه علوم پزشکی تهران است که در حوزه تخصصی پوست فعالیت می‌کند؛ وی پزشک داوطلب جمعیت هلال احمر است که در بسیج جامعه پزشکی کشور نیز عضویت دارد و با میل و اراده قلبی خود در اردوهای جهادی داخل و خارج از کشور مشارکت می‌کند؛ وی در این مسیر برای خدمت رسانی به بیماران از هیچ تلاشی فروگذار نیست. برای آشنایی بیشتر، مصاحبه تفصیلی با این پزشک گرانقدر جهادی انجام داده‌ایم که با یکدیگر می‌خوانیم: 
لطفا درباره فعالیت‌های جهادی خود بگویید. 
فعالیت‌هایی که بنده به عنوان پزشک داوطلب و پزشک بدون مرز انجام می‌دهم دو شکل اساسی دارد؛ شکل نخست این است که معمولاً ماهی یک یا دوبار روزهای پنجشنبه در مراکز روستایی دوردست حضور پیدا می‌کنم و به کسانی که امکان برقراری ارتباط یا حضور در مراکز درمانی تخصصی را ندارند خدمات ارائه می‌دهم. 
در زمان حضور تیم پزشکی در روستاها دو کار مهم انجام می‌دهیم؛ در ابتدا اینکه همه بیمارانی که مشکل جلدی دارند را ویزیت می‌کنیم؛ به عبارت دیگر یک هفته پیش از اینکه در آن روستا حضور پیدا کنیم از طریق خانه‌های بهداشت، مسئولان یا شوراها تاریخ و زمان حضور تیم پزشکی اعلام می‌شود بنابراین به این شکل ساکنان روستا و اطراف آن از حضور پزشک مطلع می‌شوند. 
صبح تا ظهر پنجشنبه معمولا بین 50 تا 100 نفر را ویزیت می‌کنیم و پس از ویزیت و تشخیص بیماری در مسجد، مدرسه یا تکیه محل، تمامی بیماران مراجعه کننده را جمع می‌کنیم. در ابتدا از بیماران درخواست می‌کنیم تا هر سوالی درباره سلامتی، تندرسی و بیماری از ما دارند بپرسند، سپس نکاتی را که ما در طول معاینه بیماران بدست آورده‌ایم و لازم است که بیماران از آن مطلع باشند را به اطلاع بیماران می‌رسانیم. 
به عنوان مثال در یکی از روستاهای اطراف کیاسر متوجه شدیم که بیماری اگزمای دست و تن در بسیاری از مردم به ویژه کشاورزان شایع است و پس از بررسی‌های لازم متوجه شدیم این بیماری به دلیل استفاده از سموم کشاورزی و کودهای شیمیایی ایجاد شده است؛ به این شکل که کشاورزان بدون استفاده از دستکش و وسایل حفاظتی نسبت به توزیع کود شیمیایی و سموم در سطح مزارع اقدام کرده‌اند و این موضوع عارضه مهم اگزما را ایجاد کرده بود؛ نکته دیگر اینکه به دلیل جذب خونی از طریق پوست در طولانی مدت می‌تواند امکان ابتلا به بیماری‌های مزمن مانند سرطان خون را افزایش دهد، بنابراین برای اهالی آن منطقه توضیح دادیم که این بیماری به شکل جدی شما را تهدید می‌کند و باید مراقبت کنید. 
در منطقه‌ای که دامدار زیاد است و با گوسفند سروکار دارند بیماری‌های قارچی مشترک میان دام و انسان مانند &quot;بروسلو&quot; بسیار شایع است که ممکن است انسان به دردهای استخوانی و مفاصل مبتلا شوند، یا مشکلات گوارشی که ممکن است ناشی از بیماری &quot;تیفوئید&quot; باشد که ناشی از آب‌های آلوده است. 
بنابراین در این روز از صبح تا ظهر علاوه بر درمان بیماران دقت می‌کنیم تا منشأ بیماری شایع پیدا شود و پس از آن در مراسم بعدازظهر با حضور تمام روستاییان نکاتی از پیشگیری، درمان و مراقبت از بیماری را شرح می‌دهیم. 
تاکنون به چند روستا خدمت رسانی کرده‌اید؟ 
در مدت دو یا سه سال اخیر در بیش از هفتاد روستا در استان‌های مختلف کشور حضور پیدا کردیم اما جدا از کار تخصصی و درمانی، وقتی بیمار شاهد است پزشک عضو هیئت علمی دانشگاه به خانه‌اش آمده، سر سفره کنار او نشسته و مراحل درمان وی را انجام می دهد، اینکار باعث افزایش محبت و دوستی میان انسان‌ها می‌شود. 
خدمت رسانی به مردم انگیزه محبت کردن را میان آنان افزایش می‌دهد 
یکی از بیماران به من ‌گفت؛ وقتی از تکیه اعلام کردند دکتر عمادی برای ویزیت آمده است، با توجه به اینکه مدتی دنبال پیدا کردن مطب و محل کار شما بودم، اما شما را در خانه خودم مشاهده کردم، تا چند روز به همه مردم محبت می‌کردم. 
ما وقتی به کسی محبت می‌کنیم انگیزه محبت در این فرد ایجاد می‌شود و با انگیزه بیشتری به دیگران محبت می‌کنند در واقع اثرات مفید چندگانه در این نوع خدمات وجود دارد و من خدا را به دلیل این توفیقات شاکرم. 
و فعالیت‌های دیگر 
بخش دوم فعالیت‌های ما برون مرزی است که با نظم و انضباط خاصی انجام می‌شود. از خدا خواستم تا زمانی که به من توان می‌دهد، به عنوان بسیجی، داوطلب هلال احمر و هیئت علمی دانشگاه حتما سالی دو ماه را در کشورهایی که نیازمند هستند، حضور پیدا کنم. 
در سال 94 بنده چهار بار شهرهای کردستان عراق شامل حلبچه، ناحیه جنوب کرکوک و دوبار نیز در آفریقا برای درمان بیماران و آموزش پزشکان حضور داشتم، همچنین یکبار حدود 20 روز در کشور غنا و حدود یکماه و نیم در کشور کنیا در شرق آفریقا حضور داشتم. 
درمان بیماران کشورهای دیگر، نام ایران را در دل مردم آن زنده می‌کند 
نکته‌ای که می‌خواهم با توجه به اهمیت آن اشاره کنم و امیدوارم تجربه‌ای باشد برای همه پزشکانی که می‌خواهد به عنوان پزشک بدون مرز فعالیت کنند، این است که رسالت ما فقط درمان بیماران و آموزش پزشکان نیست، البته هر کدام منافع خاص خود را دارد که بسیار موثر است اما وقتی که پزشک ایرانی در یک کشور بیماران صعب‌العلاج و بیماران سخت را درمان می‌کند همیشه نام ایران، دین اسلام و مذهب شیعه در دل آن مردم باقی می‌ماند. 
وقتی پزشکان دیگر کشورها و به طور مثال آفریقایی‌ها را آموزش می‌دهیم، در آینده مسئولیتی را در کشور خود می‌پذیرند و همیشه به یاد خواهند داشت که یک پزشک ایرانی به آنان آموزش داده است. 
حضور در آفریقا، تهیه مقالات HIV و چاپ در ژورنال‌های معتبر دنیا را موجب شد 
باید فعالیت پژوهشی و تحقیقاتی را در کار خود لحاظ کنیم به همین دلیل از زمانی که در آفریقا حضور پیدا کردم چهارمین مقاله علمی نیز از بیماریHIV و بیماری‌های شایع در آفریقا با همکاری دانشگاه علوم پزشکی تهران، بسیج جامعه پزشکی و هلال احمر انجام داده‌ام که در ژورنال‌های معتبر دنیا مانند ژورنال‌های آمریکایی و انگلیسی چاپ شده است. 
هم‌اکنون هرفردی به این مقاله مراجعه کند، متوجه می شود که پزشک ایرانی و یا تیم پزشک ایرانی نه تنها در درمان، تشخیص و آموزش نقش موثری داشته‌، بلکه از جنبه نوآوری، تشخیص و کشف روش‌های جدید درمان نیز قدم مثبتی برداشته است. 
هم‌اکنون مقالات چاپ شده به عنوان یک سند و شناسنامه قوی از فعالیت‌های پزشکان ایرانی یا مراکز پزشکی و درمانی متعلق به ایران مانند هلال احمر و یا بسیج جامعه پزشکی در ژورنال‌های معتبر دنیا چاپ شده است و در واقع برای فعالیت خود شناسنامه درست کرده‌ایم. 
برای حضور در مناطق مورد نظر آیا گزینش خاصی وجود دارد و چگونه مکان‌ها را برای ارائه خدمات داخل کشور انتخاب می‌کنید؟ 
در ارائه خدمات داخل کشور از قبل مسئولان مراکز بهداشتی، مردم، انجمن‌ها و شوراها از ما درخواست می‌کنند و یا کسانی که می‌دانند ما فعالیت‌های درمانی، بهداشتی و آموزشی را در روستاها انجام می‌دهیم با ما تماس می‌گیرند و مناطق مورد نظر را اعلام می کنند که ما با آگاهی و اعلام آنها معمولا یکی دوهفته بعد به آن مناطق مراجعه می‌کنیم؛ گاهی نیز با تحقیقات متوجه وجود بیماری شایع در یک نقطه از کشور می‌شویم پس خودمان درخواست حضور در آن منطقه را می‌دهیم؛ - شما یک پزشک در سطح عالی کشور و دارای فعالیت‌هایی مانند تدریس، تحقیقات و فعالیت‌های علمی سطح بالا هستید، قطعا زمان شما بسیار ارزشمند است چه چیزی باعث می‌شود فعالیتهای علمی خود را برای مقطعی کنار می‌گذارید تا برای خدمت رسانی به روستاها مراجعه می‌کنید؟ هدف و انگیزه شما از این کار چیست؟ 
با خدمت رسانی به مناطق روستایی دلم آرام می‌شود 
من یک جمله خیلی ساده می‌گویم و اصلا قصد غلو و ریاکاری را ندارم، شاید فردی بگوید من برای دین، خدا و مملکت خودم این کار را می‌کنم اما من می‌گویم اول از همه برای دل خودم این کار را انجام می‌دهم اینکه دل من آنجا آرام می‌گیرد و اینکه کجا حاضر به فعالیت می‌شوم، برایم مهم است وگرنه با هر اعتقاد، توانایی، علم و بضاعت اگر جایی باشی که از آنجا خوشت نیاید و دلت در آن مکان آرام نگیرد، نمی‌توانی کارت را انجام دهی و خوشحال نیستی. 
تصور کنید من کنار بیماری قرار می‌گیرم که بدنش دارای زخم است و پس از درمان، فرد از من تشکر می‌کند، حس خیلی خوبی پیدا می‌کنم؛ درواقع در ابتدا برای من، خودم و احساسم اولویت دارد. 
دوم اینکه من چه کاری باید انجام دهم که باعث افزایش اعتبار کشور و دوستی و محبت میان جامعه پزشکی و عموم مردم شوم! پس قطعا راهی به جز این نیست؛ وقتی به خارج از کشور می‌روم و بیماران را درمان می‌کنم، هیچوقت نام من به یاد بیماران، پزشکان و مسئولان نمی‌ماند، اما اینکه پزشک ایرانی هستم را فراموش نمی‌کنند و وقتی می‌گویند پزشک ایرانی، یعنی همان کشور ایران که مسلمان هستند و در مقابل امریکا ایستادگی کرده است پس در واقع ایرانیان، انسان دوست و بشر دوست هستند. 
فعالیت‌های جهادی ما در خارج از کشور کسب اعتبار برای ایران است 
من نوعی با این کار اعتبار، آبرو و سرمایه برای کشور خود جمع می‌کنم و این برای خودم نیست؛ به جای اینکه کار و فعالیت من فقط برای منافع خودم باشد تبدیل به اعتبار و سرمایه برای کشور و ملتم می‌شود؛ دوم اینکه در داخل کشور باعث افزایش محبت و دوستی میان جامعه پزشکی و مردم می‌شود و مردم نیز به یکدیگر بیشتر محبت می‌کنند. 
چرا این نوع نگاه را همه پزشکان ندارند؟ 
تک تک افراد خانواده یک شیوه برای زندگی خود ندارند، رفتارهای متفاوت طبیعت انسان‌های متفاوت است، نباید انتظار داشت همه انسان‌ها رفتار و کردار و گفتارشان شبیه به یکدیگر باشد قطعا تفاوت‌هایی وجود دارد. 
اما اگر دقت کنیم، گاهی ممکن است تمام این رفتارها لازمه یک جامعه باشد، عده‌ای از پزشکان باید در شهر بمانند و به مشکلات مردم شهرنشین رسیدگی کنند و عده‌ای نیز باید بیشتر فداکاری کنند، در روستاها باشند و دردهای مردم روستایی را پاسخ دهند. عده‌ای نیز باید به بیماران خارج از مرزها رسیدگی کنند. 
تمامی این موارد مکمل یکدیگر هستند، انتظار نداریم همه پزشکان به خارج از کشور بروند و همینطور انتظار نداریم همه آنان در داخل کشور و شهر تهران بیایند اما نظر شما را قبول دارم که عده ای فقط به فکر مسائل مادی هستند؛ در حالی که می‌توانند فرصتی را برای خود فراهم کرده که مدتی در روستاها خدمت رسانی کنند.اما در عین حال نمی‌توانیم خیلی به این موضوع اشکال بگیریم و آنرا بزرگ کنیم. 
ایجاد شرایط خوب برای پزشکان انگیزه فعالیت جهادی را افزایش می‌دهد 
این موضوع مستلزم این است که سیستم وزارت بهداشت، وزارت خانه، جمعیت هلال احمر و سازمان بسیج جامعه پزشکی شرایط خوب و مفیدی را برای پزشکان فراهم کنند تا حداقل در قدم نخست پزشک با شوق و ذوق بیشتری حضور به هم رساند که در این باره حفظ امنیت جانی پزشکانی که در خارج از مرزها به فعالیت می‌پردازند بسیار مهم است. 
باید ماموریت پزشکان در نهایت امنیت و سلامت باشد که مجددا برای حضور ترغیب شوند و در این کشورها حضور یابند. وقتی این پزشکان در این فضا حضور پیدا کردند کم کم تبدیل به رزمنده می‌شوند. 
در واقع مهم این است که پزشکان ببینند اعزام کننده فرمول و چهارچوب امنیت را رعایت کرده است و پس از اعزام، پزشک یا سازمان اعزام کننده بتواند با خانواده پزشک در تماس باشد و آنان را از نگرانی بیرون آورد. 
امسال در 24 اسفند، شب هنگام خبر دادند جنوب کرکوک بمباران شیمیایی شده است و ما باید فورا اعزام شویم؛ فردای آن روز در کرمانشاه بودیم و از آنجا وارد جنوب کرکوک شدیم؛ در همان زمان پسرم که دانشجوی پزشکی است برای کمک به بیماران به شهر حلب رفت؛ در واقع من و پسرم هر دو به خاطر این ماموریت‌ها حدود یکماه و اندی در عید امسال کنار خانواده حضور نداشتیم و خانواده شرایط خیلی سختی داشتند؛ با این وجود حتی نهادی که ما را اعزام کرده بودند یک تماس تلفنی نیز با خانواده من نگرفتند! 
پزشکان افراد عادی جامعه نیستند، آنها نزدیک به 20 سال تحصیل کرده‌اند تا به این مقام برسند و خودشان نیزعلاقه‌ای ندارند جانشان را کف دستشان بگذارند اما وقتی به پزشکان همینطور به خانواده پزشکان اهمیت داده شود و حفاظت و حمایت کامل از آنان اتفاق بیافتد، پزشک حاضر است جان خود را به خطر بیندازد و این رابطه متقابل است؛ بنابراین یک بخش مهم این کار مربوط به نهادهای اعزام کننده است که انشاء الله توجه بیشتری داشته باشند. 
اگر خاطره شیرینی از اردوهای جهادی دارید، بفرمایید. 
بروندی کشوری با 6 درصد مسلمان و 96 درصد مسیحی است که ما در این کشور به مردم و پزشکان آموزش زیادی دادیم؛ وقتی از من پرسیدند در مقابل تلاشی که انجام دادید چه درخواستی دارید؟ من گفتم: اسم درمانگاهی که تاسیس شده را امام رضا (ع) بگذارید و اجازه دهید یک تابلوی بزرگ اینجا نصب کنیم که پرچم ایران، پرچم کشور شما و نام امام رضا (ع) بر روی آن باشد همچنین پایین تابلو نیز لوگوی دو دانشگاه تهران و آن کشور قرار داده شود و این تابلو نصب شد که این موضوع در سال 2014 اتفاق افتاد. 
امسال نیز در فروردین ماه به کشور کنیا رفتیم و پس از 6 سال تلاش، و اینکه هر سال 2 ماه به شکل رایگان خدمت رسانی انجام دادیم، وزیر بهداشت گفت: قطعا باید پاداش خوبی به شما داده شود چه درخواستی دارید؟ که بنده مانند اتفاق کشور بروندی خواستم نام درمانگاه را امام حسین(ع) بگذارند و این کار انجام شد؛ که با این کار نام امام رضا(ع) در بروندی، نام امام حسین (ع) در کنیا و پرچم کشور ایران و نام دانشگاه تهران را احیا کردیم. اگر ما از درِ انسان دوستی وارد شویم مطمئن باشید که از درِ حرم امام حسین (ع) و امام رضا (ع) خارج می‌شویم. 
آن کشور حتی اگر مسیحی نیز باشد با توجه به مکتب ما، می‌پذیرد نام امام رضا(ع) و نام کشورمان را در کشورشان احیا کنیم همچنین می‌پذیرند نام دانشگاه ما در کشورشان احیا شده و بر دیوار نصب شود. 
باید یادمان باشد اگر ما واقعا خالصانه و صادقانه دغدغه خود را فقط سلامتی مردم بدانیم و کاری به رنگ، مذهب، نژاد و دین بیمار نداشته باشیم مطمئن باشید از دین، مذهب، کشور، دانشگاه، تحقیقات و علم خود کاملا دفاع کرده‌ایم. 
و سخن پایانی... 
فعالیتهایی که ما در زندگی داریم به دلیل وجود شهدای هشت سال جنگ تحمیلی است، شهدایی که از بهترین نعمات مانند سلامتی، جسم، جوانی و زندگی خود گذشتند که ما امروز زنده و سالم در امنیت باشیم که خدا را شاکرم برای وجود رهبر انقلاب و شهدایی که سندهای محکم و معتبری از استمرار انقلاب اسلامی هستند. 
امیدوارم هرکاری می‌کنیم یادمان باشد زندگی امروز ما مرهون خون‌هایی است که در طول هشت سال دفاع مقدس روی زمین‌های جنوب و غرب کشور ریخته شده است.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
