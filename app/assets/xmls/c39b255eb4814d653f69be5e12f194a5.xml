<?xml version="1.0" encoding="UTF-8"?>
<document>
<type>mainstream</type>
<forum>http://jurnalul.ro/</forum>
<forum_title>Jurnalul National</forum_title>
<discussion_title>De ce monarhia salvează România?</discussion_title>
<language>romanian</language>
<gmt_offset></gmt_offset>
<topic_url>http://jurnalul.ro/editorial/de-ce-monarhia-salveaza-romania-721674.html</topic_url>
<topic_text>
Pe vremea lui Bush Sr. părea imposibilă o lipsă de reacţie la declaraţiile lui Erdogan. Acum, în ciuda discursului belicos, SUA spun că Turcia e un membru de încredere al NATO. Timp în care, celălalt pilon al alianţei militare, Marea Britanie, vorbeşte de o apropiere de Rusia.
Ce rezultat poate avea acest lucru asupra Europei? O scoate din joc. UE nu mai contează ca zonă tampon. Valoarea României ca avanpost ajunge să fie mai mult teoretică.
De aceea, singura posibilitate ca să ni se garanteze siguranţa e să ne apropiem de Regatul Unit. Şi o spun iarăşi cum: importând monarhia.
Altfel, cu ruşii ce vor călca în picioare UE, cedată după Brexit, e posibil să vedem, în paralel cu creşterea influenţei binomului Rusia - Turcia, că sunt oferite drept ofrandă persoanele ce-s percepute ca fiind punctul nodal al influenţei americanilor aici.
Ele sunt considerate a domina lumea financiară, aşa cum ne-a arătat insistenţa cu care au fost impuse în ţările estice legi privind conversia creditelor în franci elveţieni sau darea în plată. În aceste condiţii, nimic nu garantează că nu vor fi oferite pe tavă, în zgomot de mass media, capetele de la vârful lumii financiare. Chiar dacă nu există un temei serios şi se strică stabilitatea economică. Deci, soluţia pentru noi e instalarea unui monarh din clasa regală britanică.
Cu precizarea că dacă tot am discutat de conversie poate că-i bine să dăm curs gândirii cu premeditare. Creditele în franci elveţieni au exploatat lipsa de expertiză în ţări văduvite multă vreme de finanţare. Iar în situaţia în care izbucnea criza, era limpede că un împrumut într-o monedă-refugiu va acţiona ca un glonte dum-dum. Cineva s-a gândit cum să facă cât mai mult rău dintr-o singură “lovitură”, pentru a amplifica emoţiile crizei. Şi în prezent culege fructele mâniei.
</topic_text>
<spam_score>0.10</spam_score>
<post_num>1</post_num>
<post_id>post-1</post_id>
<post_url>http://jurnalul.ro/editorial/de-ce-monarhia-salveaza-romania-721674.html</post_url>
<post_date>20160822</post_date>
<post_time>0802</post_time>
<username>Ionuț Bălan</username>
<post>
Pe vremea lui Bush Sr. părea imposibilă o lipsă de reacţie la declaraţiile lui Erdogan. Acum, în ciuda discursului belicos, SUA spun că Turcia e un membru de încredere al NATO. Timp în care, celălalt pilon al alianţei militare, Marea Britanie, vorbeşte de o apropiere de Rusia.
Ce rezultat poate avea acest lucru asupra Europei? O scoate din joc. UE nu mai contează ca zonă tampon. Valoarea României ca avanpost ajunge să fie mai mult teoretică.
De aceea, singura posibilitate ca să ni se garanteze siguranţa e să ne apropiem de Regatul Unit. Şi o spun iarăşi cum: importând monarhia.
Altfel, cu ruşii ce vor călca în picioare UE, cedată după Brexit, e posibil să vedem, în paralel cu creşterea influenţei binomului Rusia - Turcia, că sunt oferite drept ofrandă persoanele ce-s percepute ca fiind punctul nodal al influenţei americanilor aici.
Ele sunt considerate a domina lumea financiară, aşa cum ne-a arătat insistenţa cu care au fost impuse în ţările estice legi privind conversia creditelor în franci elveţieni sau darea în plată. În aceste condiţii, nimic nu garantează că nu vor fi oferite pe tavă, în zgomot de mass media, capetele de la vârful lumii financiare. Chiar dacă nu există un temei serios şi se strică stabilitatea economică. Deci, soluţia pentru noi e instalarea unui monarh din clasa regală britanică.
Cu precizarea că dacă tot am discutat de conversie poate că-i bine să dăm curs gândirii cu premeditare. Creditele în franci elveţieni au exploatat lipsa de expertiză în ţări văduvite multă vreme de finanţare. Iar în situaţia în care izbucnea criza, era limpede că un împrumut într-o monedă-refugiu va acţiona ca un glonte dum-dum. Cineva s-a gândit cum să facă cât mai mult rău dintr-o singură “lovitură”, pentru a amplifica emoţiile crizei. Şi în prezent culege fructele mâniei.
</post>
<signature>

</signature>
<external_links>

</external_links>
<country>RO</country>
<main_image>http://jurnalul.ro/thumbs/big/2016/08/22/de-ce-monarhia-salveaza-romania-18546846.jpg</main_image>
</document>
