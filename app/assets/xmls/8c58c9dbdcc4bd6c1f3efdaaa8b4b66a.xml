<?xml version="1.0" encoding="UTF-8"?>
<document>
<type>mainstream</type>
<forum>http://www.avaz.ba/rss/globus</forum>
<forum_title>Globus | Avaz</forum_title>
<discussion_title>SEUL I WASHINGTON POČELI MANEVRE: Pyongyang prijeti nuklearnim udarom</discussion_title>
<language>croatian</language>
<gmt_offset></gmt_offset>
<topic_url>http://www.avaz.ba/clanak/251251/seul-i-washington-poceli-manevre-pyongyang-prijeti-nuklearnim-udarom?url=clanak/251251/seul-i-washington-poceli-manevre-pyongyang-prijeti-nuklearnim-udarom</topic_url>
<topic_text>
 31 Globus » Svijet A A A Times Arial (Foto:Arhiva) manevri mobiliziraju 50.000 Južnokoreanaca i 30.000 Amerikanaca 
Deseci hiljada južnokorejskih i američkih vojnika počeli su u ponedjeljak manevre simulirajući sjevernokorejski napad, na što je Pyongyang odgovorio prijetnjama preventivnog nuklearnog udara, prenosi AFP. 
Godišnji manevri Ulchi Freedom, tokom dvije sedmice, prvenstveno su simulacija na kompjuteru, ali mobiliziraju 50.000 Južnokoreanaca i 30.000 Amerikanaca. Svake godine izazivaju porast napetosti na poluotoku. Ove godine do njih dolazi u razdoblju vrlo jake međukorejske napetosti. Sjeverna Koreja nekoliko je mjeseci testirala rakete i izvela četvrti nuklearni pokus u siječnju te neki stručnjaci ocjenjuju da međukorejski odnosi nisu bili tako napeti od sedamdesetih godina. Nervoza je pojačana nedavnim valom bijega Sjevernokorejaca iz zemlje, među kojima je zamjenik sjevernokorejskog ambasadora u Londonu koji je prošle sedmice s porodicom prebjegao u Južnu Koreju. U ponedjeljak je južnokorejska predsjednica Park Geun-Hye upozorila na opasnost od sjevernokorejskog odgovora nakon tih slučajeva. Washington kao i Seul tvrde da je njihov cilj manevara čisto odbrambeni. No, Pyongyang ih smatra provokacijom. U saopćenju Korejska narodna vojska objavila je da su jedinice smještene na granici &quot;potpuno spremne za odmazdu u smislu napada upozorenja na sve umiješane ofanzivne neprijateljske snage&quot;.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.avaz.ba/clanak/251251/seul-i-washington-poceli-manevre-pyongyang-prijeti-nuklearnim-udarom?url=clanak/251251/seul-i-washington-poceli-manevre-pyongyang-prijeti-nuklearnim-udarom</post_url>
<post_date>20160822</post_date>
<post_time>0731</post_time>
<username>Fena</username>
<post>
 31 Globus » Svijet A A A Times Arial (Foto:Arhiva) manevri mobiliziraju 50.000 Južnokoreanaca i 30.000 Amerikanaca 
Deseci hiljada južnokorejskih i američkih vojnika počeli su u ponedjeljak manevre simulirajući sjevernokorejski napad, na što je Pyongyang odgovorio prijetnjama preventivnog nuklearnog udara, prenosi AFP. 
Godišnji manevri Ulchi Freedom, tokom dvije sedmice, prvenstveno su simulacija na kompjuteru, ali mobiliziraju 50.000 Južnokoreanaca i 30.000 Amerikanaca. Svake godine izazivaju porast napetosti na poluotoku. Ove godine do njih dolazi u razdoblju vrlo jake međukorejske napetosti. Sjeverna Koreja nekoliko je mjeseci testirala rakete i izvela četvrti nuklearni pokus u siječnju te neki stručnjaci ocjenjuju da međukorejski odnosi nisu bili tako napeti od sedamdesetih godina. Nervoza je pojačana nedavnim valom bijega Sjevernokorejaca iz zemlje, među kojima je zamjenik sjevernokorejskog ambasadora u Londonu koji je prošle sedmice s porodicom prebjegao u Južnu Koreju. U ponedjeljak je južnokorejska predsjednica Park Geun-Hye upozorila na opasnost od sjevernokorejskog odgovora nakon tih slučajeva. Washington kao i Seul tvrde da je njihov cilj manevara čisto odbrambeni. No, Pyongyang ih smatra provokacijom. U saopćenju Korejska narodna vojska objavila je da su jedinice smještene na granici &quot;potpuno spremne za odmazdu u smislu napada upozorenja na sve umiješane ofanzivne neprijateljske snage&quot;.
</post>
<signature>

</signature>
<external_links>

</external_links>
<country>BA</country>
<main_image>http://www.avaz.ba/storage/2016/08/22/thumbs/57baab40-9df4-466e-9aec-2ac80a0a0a64-south-korea-manevri-preview.jpg</main_image>
</document>
