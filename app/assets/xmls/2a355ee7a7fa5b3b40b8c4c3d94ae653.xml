<?xml version="1.0" encoding="UTF-8"?>
<document>
<type>mainstream</type>
<forum>http://www.shafaf.ir/fa/rss/allnews</forum>
<forum_title>سایت خبری تحلیلی شفاف</forum_title>
<discussion_title>کاشی طوس و دوچرخه‌سازی آساک تعطیل شدند</discussion_title>
<language>persian</language>
<gmt_offset></gmt_offset>
<topic_url>http://www.shafaf.ir/fa/news/398327/%DA%A9%D8%A7%D8%B4%DB%8C-%D8%B7%D9%88%D8%B3-%D9%88-%D8%AF%D9%88%DA%86%D8%B1%D8%AE%D9%87%E2%80%8C%D8%B3%D8%A7%D8%B2%DB%8C-%D8%A2%D8%B3%D8%A7%DA%A9-%D8%AA%D8%B9%D8%B7%DB%8C%D9%84-%D8%B4%D8%AF%D9%86%D8%AF</topic_url>
<topic_text>
کاشی طوس و دوچرخه‌سازی آساک تعطیل شدند کارخانه کاشی طوس ۴ ماه رسما تعطیل شد و کارگران آن بیش از یک سال است که هیچ حقوقی دریافت نکرد‌ه‌اند مسئولین فکری کنند مشرق:دو کارخانه مهم شمال شرق کشور به نام‌های کارخانه &quot;کاشی طوس&quot; و &quot;دوچرخه سازی آساک دوچرخ قوچان&quot; به صورت همزمان تعطیل شده و کارگران هر دو کارخانه حدود 8 ماه حقوق نگرفتند. گفته می‌شود که کارخانه کاشی طوس در طی سال گذشته با مشکلات زیادی مواجه بوده و در نهایت نیز با شروع سال 95 به مدت 4 ماه رسما تعطیل شده است، اما پس از 4 ماه دوباره و تنها به صورت تولید روزانه فعالیت خود را آغاز کرده است. در تمامی این مدت دو کارخانه مذکور نتوانسته است حق و حقوق کارگران این مجموعه ها را پرداخت کند. گفتنی است وضعیت نابسامان و بلاتکلیفی کارگران موجب شده تا امام جمعه قوچان نیز در این باره اظهار ناراحتی کرده و بیان کند که &quot; وقتی این کارگرانی که به نان شب خود محتاج بوده و به دفتر بنده مراجعه می‌کنند و نمی‌توانم مشکلات آن‌ها را حل کنم، احساس می‌کنم در این شهر اضافه هستم&quot; به گفته بسیاری از کارگران کارخانه کاشی طوس تا مدتی قبل و پیش از این که کارخانه در آستانه ورشکستگی قرار بگیرد، حدود 300 کارگر در این کارخانه اشتغال داشتند اما پس از آن این تعداد با بازنشستگی جمعی از آنان به نهایتا 150 نفر رسیده است اما مسئولان کارخانه حتی حقوق این تعداد را نیز پرداخت نکرده اند. شاید نتوان به راحتی در رابطه با علت ایجاد این مشکلات قضاوت کرد و این که آیا رکود کنونی بازار و اقتصاد فلج شده دو سال اخیر موجب چنین اتفاقی شده است و یا این که سهل انگاری و قصور از سوی مدیران این کارخانه مطرح است، اما آن چه که مسلم است این است که تا بررسی کاملی در این باره صورت نگرفته و بیش از پیش چنین مهمی از سوی دولتمردان و مسئولین جدی تلقی نشود نه تنها دردی از خانواده‌هایی که بیش از یک سال است با فقر زندگی می گذرانند حل نخواهد شد بلکه روز به روز نیز بر عظمت این اتفاق ناگوار افزوده می‌شود
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.shafaf.ir/fa/news/398327/%DA%A9%D8%A7%D8%B4%DB%8C-%D8%B7%D9%88%D8%B3-%D9%88-%D8%AF%D9%88%DA%86%D8%B1%D8%AE%D9%87%E2%80%8C%D8%B3%D8%A7%D8%B2%DB%8C-%D8%A2%D8%B3%D8%A7%DA%A9-%D8%AA%D8%B9%D8%B7%DB%8C%D9%84-%D8%B4%D8%AF%D9%86%D8%AF</post_url>
<post_date>20160822</post_date>
<post_time>0800</post_time>
<username>info@shafaf.ir</username>
<post>
کاشی طوس و دوچرخه‌سازی آساک تعطیل شدند کارخانه کاشی طوس ۴ ماه رسما تعطیل شد و کارگران آن بیش از یک سال است که هیچ حقوقی دریافت نکرد‌ه‌اند مسئولین فکری کنند مشرق:دو کارخانه مهم شمال شرق کشور به نام‌های کارخانه &quot;کاشی طوس&quot; و &quot;دوچرخه سازی آساک دوچرخ قوچان&quot; به صورت همزمان تعطیل شده و کارگران هر دو کارخانه حدود 8 ماه حقوق نگرفتند. گفته می‌شود که کارخانه کاشی طوس در طی سال گذشته با مشکلات زیادی مواجه بوده و در نهایت نیز با شروع سال 95 به مدت 4 ماه رسما تعطیل شده است، اما پس از 4 ماه دوباره و تنها به صورت تولید روزانه فعالیت خود را آغاز کرده است. در تمامی این مدت دو کارخانه مذکور نتوانسته است حق و حقوق کارگران این مجموعه ها را پرداخت کند. گفتنی است وضعیت نابسامان و بلاتکلیفی کارگران موجب شده تا امام جمعه قوچان نیز در این باره اظهار ناراحتی کرده و بیان کند که &quot; وقتی این کارگرانی که به نان شب خود محتاج بوده و به دفتر بنده مراجعه می‌کنند و نمی‌توانم مشکلات آن‌ها را حل کنم، احساس می‌کنم در این شهر اضافه هستم&quot; به گفته بسیاری از کارگران کارخانه کاشی طوس تا مدتی قبل و پیش از این که کارخانه در آستانه ورشکستگی قرار بگیرد، حدود 300 کارگر در این کارخانه اشتغال داشتند اما پس از آن این تعداد با بازنشستگی جمعی از آنان به نهایتا 150 نفر رسیده است اما مسئولان کارخانه حتی حقوق این تعداد را نیز پرداخت نکرده اند. شاید نتوان به راحتی در رابطه با علت ایجاد این مشکلات قضاوت کرد و این که آیا رکود کنونی بازار و اقتصاد فلج شده دو سال اخیر موجب چنین اتفاقی شده است و یا این که سهل انگاری و قصور از سوی مدیران این کارخانه مطرح است، اما آن چه که مسلم است این است که تا بررسی کاملی در این باره صورت نگرفته و بیش از پیش چنین مهمی از سوی دولتمردان و مسئولین جدی تلقی نشود نه تنها دردی از خانواده‌هایی که بیش از یک سال است با فقر زندگی می گذرانند حل نخواهد شد بلکه روز به روز نیز بر عظمت این اتفاق ناگوار افزوده می‌شود
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
