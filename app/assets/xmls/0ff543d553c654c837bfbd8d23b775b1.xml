<?xml version="1.0" encoding="UTF-8"?>
<document>
<type>mainstream</type>
<forum>http://k.img.com.ua/rss/ua/mainbyday.xml</forum>
<forum_title>Останні новини на сайті korrespondent.net</forum_title>
<discussion_title>Гордість чи дороги. Суперечки через парад у Києві</discussion_title>
<language>ukrainian</language>
<gmt_offset></gmt_offset>
<topic_url>http://ua.korrespondent.net/ukraine/3734862-hordist-chy-dorohy-superechky-cherez-parad-u-kyievi</topic_url>
<topic_text>
Репетиція параду в Києві Скандал через проведення параду на День Незалежності. 
Усі вихідні в українських сегментах соціальний мереж тривають суперечки щодо проведення параду до Дня Незалежності країни. Влада на 25 річницю незалежності запланувала масштабний захід із залученням військової техніки. Чи можливий парад у воюючій країні, навіщо витрачати зайві гроші і що сталося з дорогами через військову техніку - активно обговорюють українці. Корреспондент.net зібрав всі суперечки в одному матеріалі. Що буде Військовий парад відбудеться 24 серпня в Києві на вулиці Хрещатик та Майдані Незалежності. Безпосереднє керівництво підготовкою та проведенням заходу покладено на міністра оборони Степана Полторака. Президент України Петро Порошенко доручив Кабінету міністрів забезпечити фінансування і здійснення в межах повноважень інших заходів, пов&apos;язаних з підготовкою і проведенням параду, а Державному комітету телебачення і радіомовлення - забезпечити трансляцію заходу. У військовому параді пройде понад 200 одиниць військової техніки. Авіації не буде. 
Обіцяють, що жодна одиниця, яку залучено до параду, не буде забрана з району проведення АТО. Також на параді військові планують продемонструвати експериментальні зразки нової форми. Скільки державному бюджету коштуватиме парад, влада поки мовчить. У 2014 році з нагоди 23-ї річниці незалежності в Києві відбувся парад за участю військовослужбовців та військової техніки. Задіяна в параді військова техніка потім вирушила в зону антитерористичної операції. У 2015 році в центрі Києва пройшов Марш Незалежності за участю 2,3 тисячі військовослужбовців, які брали участь в антитерористичній операції, але військової техніки не було, оскільки вся вона перебувала в зоні АТО. 
Навіщо це потрібно Президент вважає, що ніхто не відбере право українського народу вшановувати свою армію. &quot;Я особливо наголошую, що Україні є чим пишатися - своїми збройними силами, і військовий парад - це хороша можливість продемонструвати це. Україна повинна зміцнювати єдність і патріотизм і військовий парад - це хороша можливість продемонструвати це&quot;, - сказав він. Причому тут дороги Вулиці Києва страждають від проїзду важкої військової техніки, яку пригнали до столиці в рамках підготовки до проведення параду до Дня Незалежності, вважають в держпідприємстві &quot;Київавтодор&quot;. Асфальтобетонне покриття на ділянках вулиць, де проходить військова техніка, масово руйнується. &quot;Сьогодні вулиці столиці страждають від проїзду важкої військової техніки, зусилля, вкладені в ремонти вулиць і доріг, для комфорту киян та гостей нашого міста, витрачені даремно. Про проблематику комунікацій, що перебувають під вулично-дорожньою мережею, залишається тільки здогадуватися&quot;, - йдеться в заяві &quot;Київавтодору&quot;. &quot;Київавтодор&quot; назвав причиною такої ситуації &quot;елементарну недбалість, непрофесійність і байдужість&quot;, оскільки важка військова техніка повинна перевозитися на спеціальних тралах, а на траках (гусеницях) повинні бути спеціальні гумові або пропіленові накладки (&quot;башмаки&quot;) &quot;Що буде зі столичними дорогами після трьох таких проїздів (два тренування і виїзд на парад) - навіть прогнозувати боляче. Залишається тільки документувати ці факти і підраховувати збитки&quot;, - йдеться в заяві. Відповідь Міноборони У Міністерстві оборони заявили, що повідомлення &quot;Київавтодору&quot; про руйнування армійською технікою дорожнього покриття на вулицях Києва не відповідають дійсності. &quot;Відповідно до існуючих вимог експлуатації, вся важка броньована техніка, яка бере участь у військовому параді, а це танки Т-64БМ &quot;Булат&quot;, зенітні ракетні комплекси &quot;Бук&quot; і дивізійні самохідні гаубиці &quot;Мста-С&quot; (від 36 до 45 тонн), забезпечені асфальтохідними гусеницями, які не залишають слідів на асфальтовому покритті&quot;, - йдеться в повідомленні МО. За даними відомства, інша гусенична техніка - бойові машини піхоти, десантна і полкова самохідна гаубиця 2С1 &quot;Гвоздика&quot; - вважаються легкою броньованою технікою, на яку, відповідно до технічних вимог, не передбачені асфальтохідні гусениці. &quot;Зазначена техніка своєю масою (від 8 до 20 тонн) не може завдати шкоди якісному асфальтовому покриттю, а тільки залишити сліди від гусениць, які зникають після руху автомобільного транспорту. Таким чином, якщо асфальтове покриття руйнується від проїзду зазначеної техніки, то проблема не в техніці, а в якості дорожнього покриття&quot;, - заявили в Міноборони. Аргументи за і проти Прихильники проведення параду говорять про те, що країна повинна пишатися своїми військовими, що парад потрібен для вшанування героїв, підняття патріотичного духу. 
Противники проведення параду посилаються на те, що парад - це зайві розтрати, і поки війна на Донбасі триває, не варто святкувати і проводити урочисті заходи.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://ua.korrespondent.net/ukraine/3734862-hordist-chy-dorohy-superechky-cherez-parad-u-kyievi</post_url>
<post_date>20160822</post_date>
<post_time>0733</post_time>
<username>1</username>
<post>
Репетиція параду в Києві Скандал через проведення параду на День Незалежності. 
Усі вихідні в українських сегментах соціальний мереж тривають суперечки щодо проведення параду до Дня Незалежності країни. Влада на 25 річницю незалежності запланувала масштабний захід із залученням військової техніки. Чи можливий парад у воюючій країні, навіщо витрачати зайві гроші і що сталося з дорогами через військову техніку - активно обговорюють українці. Корреспондент.net зібрав всі суперечки в одному матеріалі. Що буде Військовий парад відбудеться 24 серпня в Києві на вулиці Хрещатик та Майдані Незалежності. Безпосереднє керівництво підготовкою та проведенням заходу покладено на міністра оборони Степана Полторака. Президент України Петро Порошенко доручив Кабінету міністрів забезпечити фінансування і здійснення в межах повноважень інших заходів, пов&apos;язаних з підготовкою і проведенням параду, а Державному комітету телебачення і радіомовлення - забезпечити трансляцію заходу. У військовому параді пройде понад 200 одиниць військової техніки. Авіації не буде. 
Обіцяють, що жодна одиниця, яку залучено до параду, не буде забрана з району проведення АТО. Також на параді військові планують продемонструвати експериментальні зразки нової форми. Скільки державному бюджету коштуватиме парад, влада поки мовчить. У 2014 році з нагоди 23-ї річниці незалежності в Києві відбувся парад за участю військовослужбовців та військової техніки. Задіяна в параді військова техніка потім вирушила в зону антитерористичної операції. У 2015 році в центрі Києва пройшов Марш Незалежності за участю 2,3 тисячі військовослужбовців, які брали участь в антитерористичній операції, але військової техніки не було, оскільки вся вона перебувала в зоні АТО. 
Навіщо це потрібно Президент вважає, що ніхто не відбере право українського народу вшановувати свою армію. &quot;Я особливо наголошую, що Україні є чим пишатися - своїми збройними силами, і військовий парад - це хороша можливість продемонструвати це. Україна повинна зміцнювати єдність і патріотизм і військовий парад - це хороша можливість продемонструвати це&quot;, - сказав він. Причому тут дороги Вулиці Києва страждають від проїзду важкої військової техніки, яку пригнали до столиці в рамках підготовки до проведення параду до Дня Незалежності, вважають в держпідприємстві &quot;Київавтодор&quot;. Асфальтобетонне покриття на ділянках вулиць, де проходить військова техніка, масово руйнується. &quot;Сьогодні вулиці столиці страждають від проїзду важкої військової техніки, зусилля, вкладені в ремонти вулиць і доріг, для комфорту киян та гостей нашого міста, витрачені даремно. Про проблематику комунікацій, що перебувають під вулично-дорожньою мережею, залишається тільки здогадуватися&quot;, - йдеться в заяві &quot;Київавтодору&quot;. &quot;Київавтодор&quot; назвав причиною такої ситуації &quot;елементарну недбалість, непрофесійність і байдужість&quot;, оскільки важка військова техніка повинна перевозитися на спеціальних тралах, а на траках (гусеницях) повинні бути спеціальні гумові або пропіленові накладки (&quot;башмаки&quot;) &quot;Що буде зі столичними дорогами після трьох таких проїздів (два тренування і виїзд на парад) - навіть прогнозувати боляче. Залишається тільки документувати ці факти і підраховувати збитки&quot;, - йдеться в заяві. Відповідь Міноборони У Міністерстві оборони заявили, що повідомлення &quot;Київавтодору&quot; про руйнування армійською технікою дорожнього покриття на вулицях Києва не відповідають дійсності. &quot;Відповідно до існуючих вимог експлуатації, вся важка броньована техніка, яка бере участь у військовому параді, а це танки Т-64БМ &quot;Булат&quot;, зенітні ракетні комплекси &quot;Бук&quot; і дивізійні самохідні гаубиці &quot;Мста-С&quot; (від 36 до 45 тонн), забезпечені асфальтохідними гусеницями, які не залишають слідів на асфальтовому покритті&quot;, - йдеться в повідомленні МО. За даними відомства, інша гусенична техніка - бойові машини піхоти, десантна і полкова самохідна гаубиця 2С1 &quot;Гвоздика&quot; - вважаються легкою броньованою технікою, на яку, відповідно до технічних вимог, не передбачені асфальтохідні гусениці. &quot;Зазначена техніка своєю масою (від 8 до 20 тонн) не може завдати шкоди якісному асфальтовому покриттю, а тільки залишити сліди від гусениць, які зникають після руху автомобільного транспорту. Таким чином, якщо асфальтове покриття руйнується від проїзду зазначеної техніки, то проблема не в техніці, а в якості дорожнього покриття&quot;, - заявили в Міноборони. Аргументи за і проти Прихильники проведення параду говорять про те, що країна повинна пишатися своїми військовими, що парад потрібен для вшанування героїв, підняття патріотичного духу. 
Противники проведення параду посилаються на те, що парад - це зайві розтрати, і поки війна на Донбасі триває, не варто святкувати і проводити урочисті заходи.
</post>
<signature>

</signature>
<external_links>

</external_links>
<country>UA</country>
<main_image>http://kor.ill.in.ua/m/190x120/1868024.jpg</main_image>
</document>
