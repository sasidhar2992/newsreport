<?xml version="1.0" encoding="UTF-8"?>
<document>
<type>mainstream</type>
<forum>http://eazi.ro/rss</forum>
<forum_title>eAzi.ro - Un ziar clar intr-o lume confuza</forum_title>
<discussion_title>A murit Marin Moraru</discussion_title>
<language>romanian</language>
<gmt_offset></gmt_offset>
<topic_url>http://eazi.ro/viata-de-langa-noi/a-murit-marin-moraru</topic_url>
<topic_text>
Social 
Cunoscutul actor Marin Moraru a decedat în această după-amiază, în jurul orei 17,30, la Spitalul Elias, a declarat managerul instituției, dr. Doina Dimulescu. 
Actorul se internase la Spitalul Elias în urmă cu aproximativ 10 zile, el prezentând o formă gravă de boală. În vârstă de 79 de ani, actorul Marin Moraru (Marinuș, pentru prieteni) s-a născut la 31 ianuarie 1937 la București. 
A absolvit Institutul de Artă Teatrală și Cinematografică (IATC) din Capitală în 1961, la clasa profesoarei Dina Cocea, rolul său pentru examenul de diplomă fiind Agamiță Dandanache, în piesa &apos;O scrisoare pierdută&apos; de I.L. Caragiale. 
Marin Moraru este considerat unul dintre cei mai mari actori români ai generației sale, având o carieră care cuprinde 25 de lung metraje și roluri jucate pe scenele Teatrului de Comedie (1965-1968), Teatrului Bulandra (1968-1971) și Teatrului Național din București (1971), al cărui Societar de Onoare este din 2002. 
În 2007 a fost recompensat cu Premiul de Excelență acordat de revista VIP. Alături de Gheorghe Dinică și Victor Rebengiuc, Marin Moraru a primit în 2008 titlul de Doctor Honoris Causa al Universității de Artă Teatrală și Cinematografică (UNATC) cu ocazia aniversării instituției. În același an, actorul a fost decorat de președintele Traian Băsescu cu Ordinul Național &apos;Serviciul Credincios&apos; în Grad de Mare Cruce. În 2009, Marin Moraru a primit Premiul Gopo pentru întreaga carieră. 
A fost un actor uriaș, unic și irepetabil; nu poate fi nimeni ca Marinuș &quot;O să mi-l amintesc ca pe un mare actor, cel mai mare actor pe care l-am avut în ultima perioadă. Era un actor uriaș și pot să mai spun că pleacă fără urmași, adică (...) este unic și irepetabil. Nu poate fi nimeni ca Marinuș. Am avut cinstea, onoarea, bucuria să joc cu el în câteva seriale de televiziune la postul Acasă (...) Era un om de o căldură și de o cumsecădenie rar întâlnite. Nici nu mai găsești așa ceva. Mi-aduc aminte că a fost foarte marcat când a murit Dinică și tăcând așa la un moment dat a zis «Ce vrei, dragă? Viața merge înainte». Așa zic și eu acum: «Viața merge înainte»&quot;, a spus Florin Zamfirescu. Alte articole de AZI
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://eazi.ro/viata-de-langa-noi/a-murit-marin-moraru</post_url>
<post_date>20160821</post_date>
<post_time>1845</post_time>
<username></username>
<post>
Social 
Cunoscutul actor Marin Moraru a decedat în această după-amiază, în jurul orei 17,30, la Spitalul Elias, a declarat managerul instituției, dr. Doina Dimulescu. 
Actorul se internase la Spitalul Elias în urmă cu aproximativ 10 zile, el prezentând o formă gravă de boală. În vârstă de 79 de ani, actorul Marin Moraru (Marinuș, pentru prieteni) s-a născut la 31 ianuarie 1937 la București. 
A absolvit Institutul de Artă Teatrală și Cinematografică (IATC) din Capitală în 1961, la clasa profesoarei Dina Cocea, rolul său pentru examenul de diplomă fiind Agamiță Dandanache, în piesa &apos;O scrisoare pierdută&apos; de I.L. Caragiale. 
Marin Moraru este considerat unul dintre cei mai mari actori români ai generației sale, având o carieră care cuprinde 25 de lung metraje și roluri jucate pe scenele Teatrului de Comedie (1965-1968), Teatrului Bulandra (1968-1971) și Teatrului Național din București (1971), al cărui Societar de Onoare este din 2002. 
În 2007 a fost recompensat cu Premiul de Excelență acordat de revista VIP. Alături de Gheorghe Dinică și Victor Rebengiuc, Marin Moraru a primit în 2008 titlul de Doctor Honoris Causa al Universității de Artă Teatrală și Cinematografică (UNATC) cu ocazia aniversării instituției. În același an, actorul a fost decorat de președintele Traian Băsescu cu Ordinul Național &apos;Serviciul Credincios&apos; în Grad de Mare Cruce. În 2009, Marin Moraru a primit Premiul Gopo pentru întreaga carieră. 
A fost un actor uriaș, unic și irepetabil; nu poate fi nimeni ca Marinuș &quot;O să mi-l amintesc ca pe un mare actor, cel mai mare actor pe care l-am avut în ultima perioadă. Era un actor uriaș și pot să mai spun că pleacă fără urmași, adică (...) este unic și irepetabil. Nu poate fi nimeni ca Marinuș. Am avut cinstea, onoarea, bucuria să joc cu el în câteva seriale de televiziune la postul Acasă (...) Era un om de o căldură și de o cumsecădenie rar întâlnite. Nici nu mai găsești așa ceva. Mi-aduc aminte că a fost foarte marcat când a murit Dinică și tăcând așa la un moment dat a zis «Ce vrei, dragă? Viața merge înainte». Așa zic și eu acum: «Viața merge înainte»&quot;, a spus Florin Zamfirescu. Alte articole de AZI
</post>
<signature>

</signature>
<external_links>

</external_links>
<country>RO</country>
<main_image></main_image>
</document>
