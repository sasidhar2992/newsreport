<?xml version="1.0" encoding="UTF-8"?>
<document>
<type>mainstream</type>
<forum>http://golwg360.cymru/newyddion/ffrwd</forum>
<forum_title>Golwg360</forum_title>
<discussion_title>Llafur: Kezia Dugdale yn cefnogi Owen Smith</discussion_title>
<language>welsh</language>
<gmt_offset></gmt_offset>
<topic_url>http://golwg360.cymru/newyddion/cymru/236043-llafur-kezia-dugdale-yn-cefnogi-owen-smith</topic_url>
<topic_text>
Smith yn gwrthod bod yng nghabinet Corbyn 
Yn ôl Kezia Dugdale, fe fydd AS Pontypridd a’r unig ymgeisydd arall yn y ras, yn uno’r blaid ac yn ennill yr Etholiad Cyffredinol nesaf. 
Roedd arweinydd Llafur yn yr Alban wedi ymgyrchu gyda Jeremy Corbyn cyn y refferendwm ar aelodaeth Prydain o’r Undeb Ewropeaidd ond nid yw hi’n credu y gallai ennill etholiad. 
Wrth ysgrifennu yn ei cholofn yn y Daily Record dywedodd Kezia Dugdale: “Fel aelodau’r Blaid Lafur, efallai nad ydym yn hoff o’r modd rydym wedi cyrraedd y sefyllfa yma ond mae ‘na benderfyniad i’w wneud. 
“Owen Smith sy’n cael fy mhleidlais i. Rwy’n credu y gall uno’r blaid a’n symud i ffwrdd o’r rhwygiadau sy’n bodoli o dan arweinyddiaeth Jeremy Corbyn.” 
Ychwanegodd bod Owen Smith yn deall bod angen ennyn cefnogaeth pobl nad oedd wedi pleidleisio dros y Blaid Lafur yn yr etholiad cyffredinol diwethaf, a bod angen “siarad â’r wlad gyfan”, nid yn unig i’r rhai oedd eisoes yn cefnogi’r blaid. 
Fe fydd tua 640,000 o aelodau’r blaid sydd â phleidlais yn y gystadleuaeth, yn derbyn y papurau pleidleisio cyntaf heddiw. Mae disgwyl i Jeremy Corbyn ac Owen Smith deithio i’r Alban yn ddiweddarach yr wythnos hon ar gyfer dadl hystingau. 
Fe fydd y bleidlais yn dod i ben ar 21 Medi.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://golwg360.cymru/newyddion/cymru/236043-llafur-kezia-dugdale-yn-cefnogi-owen-smith</post_url>
<post_date>20160822</post_date>
<post_time>0637</post_time>
<username></username>
<post>
Smith yn gwrthod bod yng nghabinet Corbyn 
Yn ôl Kezia Dugdale, fe fydd AS Pontypridd a’r unig ymgeisydd arall yn y ras, yn uno’r blaid ac yn ennill yr Etholiad Cyffredinol nesaf. 
Roedd arweinydd Llafur yn yr Alban wedi ymgyrchu gyda Jeremy Corbyn cyn y refferendwm ar aelodaeth Prydain o’r Undeb Ewropeaidd ond nid yw hi’n credu y gallai ennill etholiad. 
Wrth ysgrifennu yn ei cholofn yn y Daily Record dywedodd Kezia Dugdale: “Fel aelodau’r Blaid Lafur, efallai nad ydym yn hoff o’r modd rydym wedi cyrraedd y sefyllfa yma ond mae ‘na benderfyniad i’w wneud. 
“Owen Smith sy’n cael fy mhleidlais i. Rwy’n credu y gall uno’r blaid a’n symud i ffwrdd o’r rhwygiadau sy’n bodoli o dan arweinyddiaeth Jeremy Corbyn.” 
Ychwanegodd bod Owen Smith yn deall bod angen ennyn cefnogaeth pobl nad oedd wedi pleidleisio dros y Blaid Lafur yn yr etholiad cyffredinol diwethaf, a bod angen “siarad â’r wlad gyfan”, nid yn unig i’r rhai oedd eisoes yn cefnogi’r blaid. 
Fe fydd tua 640,000 o aelodau’r blaid sydd â phleidlais yn y gystadleuaeth, yn derbyn y papurau pleidleisio cyntaf heddiw. Mae disgwyl i Jeremy Corbyn ac Owen Smith deithio i’r Alban yn ddiweddarach yr wythnos hon ar gyfer dadl hystingau. 
Fe fydd y bleidlais yn dod i ben ar 21 Medi.
</post>
<signature>

</signature>
<external_links>

</external_links>
<country>US</country>
<main_image>http://golwg360.cymru/asedau/_/OwSm3.jpg</main_image>
</document>
