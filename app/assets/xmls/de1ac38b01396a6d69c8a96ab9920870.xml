<?xml version="1.0" encoding="UTF-8"?>
<document>
<type>mainstream</type>
<forum>http://www.monitorulcj.ro/more.php?id=11662</forum>
<forum_title></forum_title>
<discussion_title>Mănăștur: Trotuarele sunt ocupate de mașini. Copiii circulă pe carosabil</discussion_title>
<language>romanian</language>
<gmt_offset></gmt_offset>
<topic_url>http://www.monitorulcj.ro/monitorul-cartierelor/41357-manastur-trotuarele-sunt-ocupate-de-masini-copiii-circula-pe-carosabil</topic_url>
<topic_text>
Pe Aleea Peana care face legătura între două școli, în fiecare zi copiii trebuie să meargă pe carosabil, printre mașini din cauză că trotuarele sunt ocupate de autoturisme parcate. “În prezent, pe strada Peana din cartierul Mănăștur, se execută lucrări de înlocuire a bordurilor (acestea sunt evidente până acum) şi, sper eu, de modernizare a întregii străzi. Strada Peana face legătura între două şcoli generale (Ion Creangă şi Octavian Goga). Paralel cu strada Peana este şi grădiniţa Albinuţa”, scrie un clujean pe un site pentru sesizări și reclamații la adresa primarului Emil Boc.
Bărbatul spune că sunt foarte mulţi copii care în fiecare zi folosesc această stradă pentru a merge spre şcoală sau spre casă. “Traficul la orele de vârf, începutul său sfârşitul orelor de curs, este extrem de aglomerat. Trotuarele foarte înguste care există sunt ocupate de maşini parcate legal în parcări amenajate de către Primărie. Copiii sunt nevoiţi să facă slalom printre maşinile care circulă cu 50 km la oră”, continuă sesizarea.
Clujeanul întreabă dacă în cadrul lucrărilor care se execută, este prevăzută şi protejarea acestor trotuare foarte înguste care au sub jumătate de metru lăţime şi redarea lor circulaţiei pietonilor. “Dacă aşa ceva nu este deja prevăzut se poate adăuga în cadrul proiectului curent sau într-unul nou? În cazul unui accident pe această stradă cine e vinovat? Copilul care merge pe carosabil? Şoferul care circulă regulamentar cu 50km/h? Maşinile parcate în parcări amenajate de primărie şi care ocupa trotuarul în întregime?”, încheie clujeanul sesizarea.
</topic_text>
<spam_score>0.78</spam_score>
<post_num>1</post_num>
<post_id>post-1</post_id>
<post_url>http://www.monitorulcj.ro/monitorul-cartierelor/41357-manastur-trotuarele-sunt-ocupate-de-masini-copiii-circula-pe-carosabil</post_url>
<post_date>20141030</post_date>
<post_time>1544</post_time>
<username>Monitorul</username>
<post>
Pe Aleea Peana care face legătura între două școli, în fiecare zi copiii trebuie să meargă pe carosabil, printre mașini din cauză că trotuarele sunt ocupate de autoturisme parcate. “În prezent, pe strada Peana din cartierul Mănăștur, se execută lucrări de înlocuire a bordurilor (acestea sunt evidente până acum) şi, sper eu, de modernizare a întregii străzi. Strada Peana face legătura între două şcoli generale (Ion Creangă şi Octavian Goga). Paralel cu strada Peana este şi grădiniţa Albinuţa”, scrie un clujean pe un site pentru sesizări și reclamații la adresa primarului Emil Boc.
Bărbatul spune că sunt foarte mulţi copii care în fiecare zi folosesc această stradă pentru a merge spre şcoală sau spre casă. “Traficul la orele de vârf, începutul său sfârşitul orelor de curs, este extrem de aglomerat. Trotuarele foarte înguste care există sunt ocupate de maşini parcate legal în parcări amenajate de către Primărie. Copiii sunt nevoiţi să facă slalom printre maşinile care circulă cu 50 km la oră”, continuă sesizarea.
Clujeanul întreabă dacă în cadrul lucrărilor care se execută, este prevăzută şi protejarea acestor trotuare foarte înguste care au sub jumătate de metru lăţime şi redarea lor circulaţiei pietonilor. “Dacă aşa ceva nu este deja prevăzut se poate adăuga în cadrul proiectului curent sau într-unul nou? În cazul unui accident pe această stradă cine e vinovat? Copilul care merge pe carosabil? Şoferul care circulă regulamentar cu 50km/h? Maşinile parcate în parcări amenajate de primărie şi care ocupa trotuarul în întregime?”, încheie clujeanul sesizarea.
</post>
<signature>

</signature>
<external_links>

</external_links>
<country>RO</country>
<main_image>http://www.monitorulcj.ro/documente/stories/2014/10/30/aleea peana manastur.png</main_image>
</document>
