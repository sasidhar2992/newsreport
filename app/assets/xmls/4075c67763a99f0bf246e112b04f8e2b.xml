<?xml version="1.0" encoding="UTF-8"?>
<document>
<type>mainstream</type>
<forum>http://www.penki.lt/Handlers/RSS/GenerateNewsRSS.ashx?Topics=489,41,446,447,490,274,275,449,450,448,451,45,437</forum>
<forum_title>penki.lt News</forum_title>
<discussion_title>Vilniaus universitetas laukia pusantro tūkstančio archeologų</discussion_title>
<language>lithuanian</language>
<gmt_offset></gmt_offset>
<topic_url>http://www.penki.lt/Mokslas-svietimas/Vilniaus-universitetas-laukia-pusantro-t.im?id=357075&amp;tid=450</topic_url>
<topic_text>
Vilniaus universitete (VU) rugpjūčio 31–rugsėjo 4 d. vyks Europos archeologų asociacijos kongresas.   22 d. pirmadienis 
Vilniaus universitete (VU) rugpjūčio 31–rugsėjo 4 d. vyks Europos archeologų asociacijos kongresas. Tikimasi sulaukti ne mažiau kaip 1 500 mokslininkų ir tyrėjų iš Europos, Azijos, Šiaurės Amerikos, Australijos. Žymiausi Lietuvos ir pasaulio archeologai pristatys žodinius, stendinius pranešimus, bus organizuojamos apskritojo stalo diskusijos, seminarai. 
Kongresas padalytas į 108 sekcijas. Mokslininkai aptars archeologinių duomenų interpretavimo, archeologinio paveldo tvarkymo ir pritaikymo šiuolaikinėms reikmėms, archeologijos teorijos ir metodologijos, tarpdiscipliniškumo archeologijoje klausimus. Speciali sekcija skirta „Brexit“ įtakai archeologijos mokslui. 
Kadangi kongresas rengiamas Lietuvoje, dėmesio sulauks Baltijos regionas. Iki šiol jis neretai laikytas „balta dėme“ pasaulio archeologijoje. VU vicerektoriaus, kongreso mokslinio komiteto nario prof. Rimanto Jankausko teigimu, mūsų archeologijos mokslas jau pasiekęs tarptautinį lygį ir pripažinimą, tad Lietuvos mokslininkai kaip lygūs partneriai gali dalyvauti įvairiuose projektuose ne tik dalydamiesi savo duomenimis, bet ir prisidėdami prie jau esamų interpretacijos. 
„Vilniaus universitetas turi stiprią archeologijos mokyklą ir tradiciją, kuri susiformavo dar prieškariu. Istorijos fakulteto Archeologijos katedra ir Lietuvos archeologijos draugija – stipriausias archeologijos mokslo ir praktikos branduolys mūsų šalyje. Jis atlieka mokslinius tyrimus, vykdo studijų programą, dalyvauja formuojant Lietuvos archeologijos mokslo bei paveldo išsaugojimo politiką“, – sako prof. R. Jankauskas. Anot jo, šis kongresas yra proga parodyti pasauliui, kad Lietuva garsėja ne tik lazeriais ar biotechnologijomis, bet ir humanitariniais mokslais. Archeologija, nors ir priskiriama pastariesiems, pagal taikomų metodų platumą, priemonių sudėtingumą artėja prie gamtos ir tiksliųjų mokslų. 
22-ajame Europos archeologų asociacijos kongrese informacinius stendus eksponuos garsiausios pasaulio mokslo įstaigos, bibliotekos ir leidyklos. Kongreso dalyviai jiems skirtose mokslinėse išvykose bus supažindinti su mūsų šalies kultūros ir archeologijos paveldu. 
Kongreso atidarymo ceremonija vyks rugpjūčio 31 d. 18 val. Nacionaliniame muziejuje Lietuvos Didžiosios Kunigaikštystės valdovų rūmuose. Šaltinis: pranešimas spaudai
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.penki.lt/Mokslas-svietimas/Vilniaus-universitetas-laukia-pusantro-t.im?id=357075&amp;tid=450</post_url>
<post_date>20160822</post_date>
<post_time>0933</post_time>
<username></username>
<post>
Vilniaus universitete (VU) rugpjūčio 31–rugsėjo 4 d. vyks Europos archeologų asociacijos kongresas.   22 d. pirmadienis 
Vilniaus universitete (VU) rugpjūčio 31–rugsėjo 4 d. vyks Europos archeologų asociacijos kongresas. Tikimasi sulaukti ne mažiau kaip 1 500 mokslininkų ir tyrėjų iš Europos, Azijos, Šiaurės Amerikos, Australijos. Žymiausi Lietuvos ir pasaulio archeologai pristatys žodinius, stendinius pranešimus, bus organizuojamos apskritojo stalo diskusijos, seminarai. 
Kongresas padalytas į 108 sekcijas. Mokslininkai aptars archeologinių duomenų interpretavimo, archeologinio paveldo tvarkymo ir pritaikymo šiuolaikinėms reikmėms, archeologijos teorijos ir metodologijos, tarpdiscipliniškumo archeologijoje klausimus. Speciali sekcija skirta „Brexit“ įtakai archeologijos mokslui. 
Kadangi kongresas rengiamas Lietuvoje, dėmesio sulauks Baltijos regionas. Iki šiol jis neretai laikytas „balta dėme“ pasaulio archeologijoje. VU vicerektoriaus, kongreso mokslinio komiteto nario prof. Rimanto Jankausko teigimu, mūsų archeologijos mokslas jau pasiekęs tarptautinį lygį ir pripažinimą, tad Lietuvos mokslininkai kaip lygūs partneriai gali dalyvauti įvairiuose projektuose ne tik dalydamiesi savo duomenimis, bet ir prisidėdami prie jau esamų interpretacijos. 
„Vilniaus universitetas turi stiprią archeologijos mokyklą ir tradiciją, kuri susiformavo dar prieškariu. Istorijos fakulteto Archeologijos katedra ir Lietuvos archeologijos draugija – stipriausias archeologijos mokslo ir praktikos branduolys mūsų šalyje. Jis atlieka mokslinius tyrimus, vykdo studijų programą, dalyvauja formuojant Lietuvos archeologijos mokslo bei paveldo išsaugojimo politiką“, – sako prof. R. Jankauskas. Anot jo, šis kongresas yra proga parodyti pasauliui, kad Lietuva garsėja ne tik lazeriais ar biotechnologijomis, bet ir humanitariniais mokslais. Archeologija, nors ir priskiriama pastariesiems, pagal taikomų metodų platumą, priemonių sudėtingumą artėja prie gamtos ir tiksliųjų mokslų. 
22-ajame Europos archeologų asociacijos kongrese informacinius stendus eksponuos garsiausios pasaulio mokslo įstaigos, bibliotekos ir leidyklos. Kongreso dalyviai jiems skirtose mokslinėse išvykose bus supažindinti su mūsų šalies kultūros ir archeologijos paveldu. 
Kongreso atidarymo ceremonija vyks rugpjūčio 31 d. 18 val. Nacionaliniame muziejuje Lietuvos Didžiosios Kunigaikštystės valdovų rūmuose. Šaltinis: pranešimas spaudai
</post>
<signature>

</signature>
<external_links>

</external_links>
<country>LT</country>
<main_image></main_image>
</document>
