<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>ایجاد جلوه های زیبا در مساجد موجب ترغیب نوجوانان و جوانان می شود</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731646/%D8%A7%DB%8C%D8%AC%D8%A7%D8%AF-%D8%AC%D9%84%D9%88%D9%87-%D9%87%D8%A7%DB%8C-%D8%B2%DB%8C%D8%A8%D8%A7-%D8%AF%D8%B1-%D9%85%D8%B3%D8%A7%D8%AC%D8%AF-%D9%85%D9%88%D8%AC%D8%A8-%D8%AA%D8%B1%D8%BA%DB%8C%D8%A8-%D9%86%D9%88%D8%AC%D9%88%D8%A7%D9%86%D8%A7%D9%86-%D9%88-%D8%AC%D9%88%D8%A7%D9%86%D8%A7%D9%86-%D9%85%DB%8C-%D8%B4%D9%88%D8%AF</topic_url>
<topic_text>
ایجاد جلوه های زیبا در مساجد موجب ترغیب نوجوانان و جوانان می شود مساجد پایگاه انقلاب و ترویج سبک زندگی اسلامی است که باید درب مساجد به روی همگان باز باشد و شایسته نیست که درب مساجد بسته باشد و لذا باید تدابیری اندیشیده شود تا با ایجاد جلوه‌های زیبا در مساجد، نوجوانان و جوانان به حضور در مساجد ترغیب شوند. به گزارش خبرگزاری بسیج مازندران، فرمانده ناحیه مقاومت بسیج نکا با اشاره به مأموریت‌های مختلف فرهنگی و معنوی بسیج یادآور شد: بسیج در این حلقه صالحین و حلقه تربیتی تلاش دارد تا ارتباط مستمر، سهل و آسانی را بین مربیان و افراد تحت تعلیم ایجاد کرده و به نوعی با ایجاد ارتباط معنوی و عاطفی، کارهای تربیتی خود را دنبال کند . سید ابراهیم شریفی اظهار کرد: مساجد به‌ عنوان پایگاه‌های مهم انسجام‌بخشی در جامعه و مرکز وحدت‌آفرین است که باید در زمینه ترویج جوانان به‌سمت مساجد تلاش شود . وی افزود: بسیج طرح خوب و مناسبی را تحت عنوان طرح صالحین به‌عنوان اقدامی محوری در رده‌های نیروی مقاومت بسیج در دستور کار دارد که با هدف ارتقای سطح کیفی معنویت و بصیرت بسیجیان برگزار و عمده برنامه‌های طرح صالحین در مساجد برگزار می‌شود و با محوریت مساجد است . این مسؤول عناصر اصلی مجری طرح در پایگاه های مقاومت بسیج را امام جماعت، فرمانده پایگاه و مربیان تربیتی اعلام کرد که همه این مسائل و فعالیت‌ها توسط این افراد و با محوریت آنان در مسجد برگزار می‌شود و فعالیت‌های ما جدای از مساجد نیست . شریفی گفت: مساجد پایگاه انقلاب و ترویج سبک زندگی اسلامی است که باید درب مساجد به روی همگان باز باشد و شایسته نیست که درب مساجد بسته باشد و لذا باید تدابیری اندیشیده شود تا با ایجاد جلوه‌های زیبا در مساجد، نوجوانان و جوانان به حضور در مساجد ترغیب شوند . وی با اشاره به اینکه مساجد در کنار نیازمندی مهم به روحانیون فعال و هیأت امنای شایسته، نیازمند حضور جوانان و نوجوانانی است تا خدمات مناسب از مساجد دریافت و در جامعه روشنگری کنند، ادامه داد: مساجد مکانی مناسب برای مقابله با ناهنجاری‌های مختلف اجتماعی و اخلاقی است که این مهم باید توسط هیأت امنای مساجد، روحانیت، فرمانده پایگاه بسیج و کانون‌های فرهنگی ایجاد شود . فرمانده ناحیه مقاومت بسیج نکا با تأکید بر اینکه مراسم‌های مختلف در سطح پایگاهها و محلات باید در مساجد برگزار شود، افزود : پایگاههای بسیج به برگزاری مراسم‌ و برنامه‌ها در مساجد اهتمام ویژه داشته و همچنین افراد مختلف دیگر را هم به اقامه مراسم در مساجد دعوت کند . شریفی با بیان اینکه بسیج جدای از مسجد نیست و کارهای بسیجیان بیشتر در مساجد انجام می‌شود، گفت: در برخی از روستاها شاهد وجود چند مسجد به دلیل گستردگی روستاها هستیم که در این شرایط هم انتظار داریم تا مسؤولان پایگاه‌های بسیج برنامه‌ها و بسیجیان را در مساجد مختلف پراکنده و در همه مساجد برنامه اجرا کنند . منبع: فارس
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731646/%D8%A7%DB%8C%D8%AC%D8%A7%D8%AF-%D8%AC%D9%84%D9%88%D9%87-%D9%87%D8%A7%DB%8C-%D8%B2%DB%8C%D8%A8%D8%A7-%D8%AF%D8%B1-%D9%85%D8%B3%D8%A7%D8%AC%D8%AF-%D9%85%D9%88%D8%AC%D8%A8-%D8%AA%D8%B1%D8%BA%DB%8C%D8%A8-%D9%86%D9%88%D8%AC%D9%88%D8%A7%D9%86%D8%A7%D9%86-%D9%88-%D8%AC%D9%88%D8%A7%D9%86%D8%A7%D9%86-%D9%85%DB%8C-%D8%B4%D9%88%D8%AF</post_url>
<post_date>20160822</post_date>
<post_time>0719</post_time>
<username>info@basijnews.ir</username>
<post>
ایجاد جلوه های زیبا در مساجد موجب ترغیب نوجوانان و جوانان می شود مساجد پایگاه انقلاب و ترویج سبک زندگی اسلامی است که باید درب مساجد به روی همگان باز باشد و شایسته نیست که درب مساجد بسته باشد و لذا باید تدابیری اندیشیده شود تا با ایجاد جلوه‌های زیبا در مساجد، نوجوانان و جوانان به حضور در مساجد ترغیب شوند. به گزارش خبرگزاری بسیج مازندران، فرمانده ناحیه مقاومت بسیج نکا با اشاره به مأموریت‌های مختلف فرهنگی و معنوی بسیج یادآور شد: بسیج در این حلقه صالحین و حلقه تربیتی تلاش دارد تا ارتباط مستمر، سهل و آسانی را بین مربیان و افراد تحت تعلیم ایجاد کرده و به نوعی با ایجاد ارتباط معنوی و عاطفی، کارهای تربیتی خود را دنبال کند . سید ابراهیم شریفی اظهار کرد: مساجد به‌ عنوان پایگاه‌های مهم انسجام‌بخشی در جامعه و مرکز وحدت‌آفرین است که باید در زمینه ترویج جوانان به‌سمت مساجد تلاش شود . وی افزود: بسیج طرح خوب و مناسبی را تحت عنوان طرح صالحین به‌عنوان اقدامی محوری در رده‌های نیروی مقاومت بسیج در دستور کار دارد که با هدف ارتقای سطح کیفی معنویت و بصیرت بسیجیان برگزار و عمده برنامه‌های طرح صالحین در مساجد برگزار می‌شود و با محوریت مساجد است . این مسؤول عناصر اصلی مجری طرح در پایگاه های مقاومت بسیج را امام جماعت، فرمانده پایگاه و مربیان تربیتی اعلام کرد که همه این مسائل و فعالیت‌ها توسط این افراد و با محوریت آنان در مسجد برگزار می‌شود و فعالیت‌های ما جدای از مساجد نیست . شریفی گفت: مساجد پایگاه انقلاب و ترویج سبک زندگی اسلامی است که باید درب مساجد به روی همگان باز باشد و شایسته نیست که درب مساجد بسته باشد و لذا باید تدابیری اندیشیده شود تا با ایجاد جلوه‌های زیبا در مساجد، نوجوانان و جوانان به حضور در مساجد ترغیب شوند . وی با اشاره به اینکه مساجد در کنار نیازمندی مهم به روحانیون فعال و هیأت امنای شایسته، نیازمند حضور جوانان و نوجوانانی است تا خدمات مناسب از مساجد دریافت و در جامعه روشنگری کنند، ادامه داد: مساجد مکانی مناسب برای مقابله با ناهنجاری‌های مختلف اجتماعی و اخلاقی است که این مهم باید توسط هیأت امنای مساجد، روحانیت، فرمانده پایگاه بسیج و کانون‌های فرهنگی ایجاد شود . فرمانده ناحیه مقاومت بسیج نکا با تأکید بر اینکه مراسم‌های مختلف در سطح پایگاهها و محلات باید در مساجد برگزار شود، افزود : پایگاههای بسیج به برگزاری مراسم‌ و برنامه‌ها در مساجد اهتمام ویژه داشته و همچنین افراد مختلف دیگر را هم به اقامه مراسم در مساجد دعوت کند . شریفی با بیان اینکه بسیج جدای از مسجد نیست و کارهای بسیجیان بیشتر در مساجد انجام می‌شود، گفت: در برخی از روستاها شاهد وجود چند مسجد به دلیل گستردگی روستاها هستیم که در این شرایط هم انتظار داریم تا مسؤولان پایگاه‌های بسیج برنامه‌ها و بسیجیان را در مساجد مختلف پراکنده و در همه مساجد برنامه اجرا کنند . منبع: فارس
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
