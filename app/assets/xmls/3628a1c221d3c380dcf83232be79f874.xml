<?xml version="1.0" encoding="UTF-8"?>
<document>
<type>mainstream</type>
<forum>http://pressonline.rs/svet/rss.html</forum>
<forum_title>Press Online :: Svet</forum_title>
<discussion_title>Vojne vežbe Seula i Vašingtona, Pjongjang preti napadima</discussion_title>
<language>croatian</language>
<gmt_offset></gmt_offset>
<topic_url>http://www.pressonline.rs/svet/Svet/378812/vojne-vezbe-seula-i-vasingtona-pjongjang-preti-napadima.html</topic_url>
<topic_text>
22. 08. 2016. - Autor: Pressonline Vojne vežbe Seula i Vašingtona, Pjongjang preti napadima Više desetina hiljada južnokorejskih i američkih vojnika započelo je danas godišnje vojne vežbe, kojima se simulira sveopšti napad Severne Koreje, prenose agencije. 
Lim Byung-shick/Yonhap via AP 
Istovremeno, severnokorejska vojska izdala je saopštenje u kojem preti da će prevetivnim nuklearnim napadom pretvoriti Seul i Vašington u &quot;gomilu pepela&quot;, navodi AP i ističe da Pjongjang te vežbe vidi kao probu za invaziju. 
Vežbe &quot;Ulhi Fridom Gardijan (Ulći Freedom Guardian)&quot;, koje traju dve nedelje, u velikoj meri su kompjuterski simulirane, a u njih je uključeno oko 50.000 južnokorejskih i 25.000 američkih vojnika, navodi AFP. 
Južnokorejsko Ministarstvo za ujedinjenje izrazilo je &quot;veliko žaljenje&quot; zbog upozorenja njihovog severnog suseda navodeći da su vežbe sa vojnicima SAD odbrambenog karaktera. 
Seul i Vašington su u više navrata poručili da nemaju namere da izvrše invaziju na Pjongjang. 
Poslednja u nizu upozorenja usledila su usled porasta tenzija, nakon što je visoki severnokorejski diplomata nedavno prebegao u Južnu Koreju, a SAD najavile da planiraju da postave napredni raketni sistem u Južnoj Koreji. 
Pri početku vežbi, južnokorejska predsednica Park Geun Hje ocenila je da slučajevi odmetništva ukazuju na unutrašnja previranja u Severnoj Koreji, što bi moglo da izazove napade Pjongjanga. 
&quot;Povećava se mogućnost da Severna Koreja može da sprovede različite terorističke napade i provokacije kako bi zaustavila unutrašnje nemire, sprečila dalja odmetništva i izazvala zabunu u našem društvu&quot;, rekla je Park na brifingu za njen kabinet. 
Ona je istakla da je južnokorejska vojska na visokom stepenu pripravnosti i poručila da će pružiti snažan odgovor u slučaju bilo kakve neprijateljske akcije njenog severnog suseda. 
Njeni komentari usledili su dan nakon što je Ministarstvo za ujedinjenje iz Seula pozvalo sve građane da budu na oprezu zbog mogućih pokušaja atentata Severne Koreje na odmetnike i aktiviste protiv Pjongjanga u Seulu. 
Pjongjang je ranije saopštio da je visoki severnokorejski diplomata koji je nedavno prebegao u Južnu Koreju &quot;kriminalac i ološ&quot;. 
Zvanična severnokorejska novinska agencija KCNA optužila je Seul da odluku Taea Jong Ho, koji je nekada bio na diplomatskom položaju u severnokorejskoj ambasadi u Londonu, da prebegne u Južnu Koreju koristi za propagandu usmerenu na vređanje rukovodstva u Pjongjangu. Izvor : Tanjug
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.pressonline.rs/svet/Svet/378812/vojne-vezbe-seula-i-vasingtona-pjongjang-preti-napadima.html</post_url>
<post_date>20160822</post_date>
<post_time>0747</post_time>
<username></username>
<post>
22. 08. 2016. - Autor: Pressonline Vojne vežbe Seula i Vašingtona, Pjongjang preti napadima Više desetina hiljada južnokorejskih i američkih vojnika započelo je danas godišnje vojne vežbe, kojima se simulira sveopšti napad Severne Koreje, prenose agencije. 
Lim Byung-shick/Yonhap via AP 
Istovremeno, severnokorejska vojska izdala je saopštenje u kojem preti da će prevetivnim nuklearnim napadom pretvoriti Seul i Vašington u &quot;gomilu pepela&quot;, navodi AP i ističe da Pjongjang te vežbe vidi kao probu za invaziju. 
Vežbe &quot;Ulhi Fridom Gardijan (Ulći Freedom Guardian)&quot;, koje traju dve nedelje, u velikoj meri su kompjuterski simulirane, a u njih je uključeno oko 50.000 južnokorejskih i 25.000 američkih vojnika, navodi AFP. 
Južnokorejsko Ministarstvo za ujedinjenje izrazilo je &quot;veliko žaljenje&quot; zbog upozorenja njihovog severnog suseda navodeći da su vežbe sa vojnicima SAD odbrambenog karaktera. 
Seul i Vašington su u više navrata poručili da nemaju namere da izvrše invaziju na Pjongjang. 
Poslednja u nizu upozorenja usledila su usled porasta tenzija, nakon što je visoki severnokorejski diplomata nedavno prebegao u Južnu Koreju, a SAD najavile da planiraju da postave napredni raketni sistem u Južnoj Koreji. 
Pri početku vežbi, južnokorejska predsednica Park Geun Hje ocenila je da slučajevi odmetništva ukazuju na unutrašnja previranja u Severnoj Koreji, što bi moglo da izazove napade Pjongjanga. 
&quot;Povećava se mogućnost da Severna Koreja može da sprovede različite terorističke napade i provokacije kako bi zaustavila unutrašnje nemire, sprečila dalja odmetništva i izazvala zabunu u našem društvu&quot;, rekla je Park na brifingu za njen kabinet. 
Ona je istakla da je južnokorejska vojska na visokom stepenu pripravnosti i poručila da će pružiti snažan odgovor u slučaju bilo kakve neprijateljske akcije njenog severnog suseda. 
Njeni komentari usledili su dan nakon što je Ministarstvo za ujedinjenje iz Seula pozvalo sve građane da budu na oprezu zbog mogućih pokušaja atentata Severne Koreje na odmetnike i aktiviste protiv Pjongjanga u Seulu. 
Pjongjang je ranije saopštio da je visoki severnokorejski diplomata koji je nedavno prebegao u Južnu Koreju &quot;kriminalac i ološ&quot;. 
Zvanična severnokorejska novinska agencija KCNA optužila je Seul da odluku Taea Jong Ho, koji je nekada bio na diplomatskom položaju u severnokorejskoj ambasadi u Londonu, da prebegne u Južnu Koreju koristi za propagandu usmerenu na vređanje rukovodstva u Pjongjangu. Izvor : Tanjug
</post>
<signature>

</signature>
<external_links>

</external_links>
<country>RS</country>
<main_image>http://pressonline.rs/sw4i/thumbnail/266221.jpg?thumbId=2441330</main_image>
</document>
