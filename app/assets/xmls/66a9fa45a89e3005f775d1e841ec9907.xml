<?xml version="1.0" encoding="UTF-8"?>
<document>
<type>mainstream</type>
<forum>http://www.skaraborgslanstidning.se/rss</forum>
<forum_title>Skaraborgs Läns Tidning</forum_title>
<discussion_title>Djurens Rätt för djurens talan</discussion_title>
<language>swedish</language>
<gmt_offset></gmt_offset>
<topic_url>http://www.skaraborgslanstidning.se/article/djurens-ratt-for-djurens-talan/</topic_url>
<topic_text>
Västgöta Bladet Plusklubben Viktigt! 2016-02-08 behöver du ett nytt digitalt konto hos oss för att logga in på plusklubben, även om du redan är det. Klicka på knappen “bli medlem” ovan för att registrera ett nytt konto. Är du redan prenumerant, klicka på knappen &quot;Logga in&quot; och aktiverar ditt konto. Läs även mer på hallpressen.se/aktivera ... Djurens Rätt för djurens talan insändare Minknäringens företrädare, Johan Dahlén, försöker svartmåla Djurens Rätt, anser debattören. Publicerad 22 aug 2016 09:00 
Slutreplik på Johan Daléns insändare Replik 
I SIN KOMMENTAR till min insändare om att det är humant att sympatisera med minken så målar Dalén upp en elak och osann bild av Djurens Rätt. Självklart har både Dalén och övrig animalieindustri koll på vilken sorts organisation Djurens Rätt är, så beskrivningen är inte skriven i okunskap. Den är, som så många andra argument från deras håll, ett försök att svartmåla oss som talare för djuren. Djurens Rätt har, till skillnad från Johan Dalén och svensk mink, inget vinstintresse av det vi gör. 
Djurens Rätt är Sveriges största djurrätts- och djurskyddsorganisation. Vi arbetar för en värld där djur respekteras som kännande individer med rätt till sina egna liv. Med hjälp av och genom 40 000 medlemmar för vi djurens talan. På frivillig basis kan var och en skänka pengar till oss, pengar som kontrolleras hur de används och vad de går till. Djurens Rätt har 90-konto och är medlemmar i FRII, som har hårda krav på hur pengarna får hanteras. Dessutom har vi granskats av Givarguiden utifrån tre olika parametrar; demokrati, ekonomi och transparens. De gav Djurens Rätt grönt ljus i alla kategorier, för tredje året i rad. 
Dalén påstår bland annat att vi i Djurens Rätt är emot både landsbygd och forskning. Detta är så klart inte sant, vi anser att båda är väldigt viktiga. Djurens Rätt anger alltid tydliga källor till våra argument och påståenden på vår hemsida, och forskning kan bland annat leda oss till mer etiska alternativ på flera områden. Landsbygden kommer vara minst lika viktig i framtiden, att uppmana lantbrukare att investera i en industri som är på nedgång är däremot oansvarigt. Enligt helt färska siffror har antalet minkar som föds upp för sin päls minskat med 25 procent på bara ett år. Den internationella trenden talar mot päls. Flera länder har redan förbjudit och avvecklat sin pälsindustri. En historisk dom i Nederländerna slår fast ett förbud mot pälsdjursfarmer på etiska grunder som sätter prejudikat för övriga Europa. Det språk som används i domen är entydigt; allmänhetens intresse av ett förbud väger tyngre än det ekonomiska intresset. I Sverige är 8 av 10 svenskar emot att föda upp djur i bur enbart för sin päls. Det här är med andra ord ingen framtidsindustri, tvärtom. Aktuell forskning har heller inte funnit några bevis för att minken på farmerna är domesticerad. Ordet gårdsmink är alltså ännu ett retoriskt grepp utan vetenskapligt underlag som pälsindustrin använder sig av. 
Djurens Rätt kämpar för djuren och mot det lidande de utstår i människornas samhälle. Precis som i andra folkrörelser så utförs majoriteten av allt arbete helt ideellt. Själv så ger jag Djurens Rätt både en gåva varje månad i form av medlemskap och tid i form av det ideella arbete jag ställer upp med för att förbättra för djuren. För mig, och för många andra med mig, finns det nämligen något mer än pengar att bry sig om. I det här fallet handlade min insändare om de en miljon minkar som varje år föds upp och dödas i pälsindustrin i Sverige, enbart för sin päls, trots att näringen helt saknar folkligt stöd. 
Andreas Nordvall 
Vice Ordförande Djurens Rätt Göteborg ...
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.skaraborgslanstidning.se/article/djurens-ratt-for-djurens-talan/</post_url>
<post_date>20160822</post_date>
<post_time>0700</post_time>
<username></username>
<post>
Västgöta Bladet Plusklubben Viktigt! 2016-02-08 behöver du ett nytt digitalt konto hos oss för att logga in på plusklubben, även om du redan är det. Klicka på knappen “bli medlem” ovan för att registrera ett nytt konto. Är du redan prenumerant, klicka på knappen &quot;Logga in&quot; och aktiverar ditt konto. Läs även mer på hallpressen.se/aktivera ... Djurens Rätt för djurens talan insändare Minknäringens företrädare, Johan Dahlén, försöker svartmåla Djurens Rätt, anser debattören. Publicerad 22 aug 2016 09:00 
Slutreplik på Johan Daléns insändare Replik 
I SIN KOMMENTAR till min insändare om att det är humant att sympatisera med minken så målar Dalén upp en elak och osann bild av Djurens Rätt. Självklart har både Dalén och övrig animalieindustri koll på vilken sorts organisation Djurens Rätt är, så beskrivningen är inte skriven i okunskap. Den är, som så många andra argument från deras håll, ett försök att svartmåla oss som talare för djuren. Djurens Rätt har, till skillnad från Johan Dalén och svensk mink, inget vinstintresse av det vi gör. 
Djurens Rätt är Sveriges största djurrätts- och djurskyddsorganisation. Vi arbetar för en värld där djur respekteras som kännande individer med rätt till sina egna liv. Med hjälp av och genom 40 000 medlemmar för vi djurens talan. På frivillig basis kan var och en skänka pengar till oss, pengar som kontrolleras hur de används och vad de går till. Djurens Rätt har 90-konto och är medlemmar i FRII, som har hårda krav på hur pengarna får hanteras. Dessutom har vi granskats av Givarguiden utifrån tre olika parametrar; demokrati, ekonomi och transparens. De gav Djurens Rätt grönt ljus i alla kategorier, för tredje året i rad. 
Dalén påstår bland annat att vi i Djurens Rätt är emot både landsbygd och forskning. Detta är så klart inte sant, vi anser att båda är väldigt viktiga. Djurens Rätt anger alltid tydliga källor till våra argument och påståenden på vår hemsida, och forskning kan bland annat leda oss till mer etiska alternativ på flera områden. Landsbygden kommer vara minst lika viktig i framtiden, att uppmana lantbrukare att investera i en industri som är på nedgång är däremot oansvarigt. Enligt helt färska siffror har antalet minkar som föds upp för sin päls minskat med 25 procent på bara ett år. Den internationella trenden talar mot päls. Flera länder har redan förbjudit och avvecklat sin pälsindustri. En historisk dom i Nederländerna slår fast ett förbud mot pälsdjursfarmer på etiska grunder som sätter prejudikat för övriga Europa. Det språk som används i domen är entydigt; allmänhetens intresse av ett förbud väger tyngre än det ekonomiska intresset. I Sverige är 8 av 10 svenskar emot att föda upp djur i bur enbart för sin päls. Det här är med andra ord ingen framtidsindustri, tvärtom. Aktuell forskning har heller inte funnit några bevis för att minken på farmerna är domesticerad. Ordet gårdsmink är alltså ännu ett retoriskt grepp utan vetenskapligt underlag som pälsindustrin använder sig av. 
Djurens Rätt kämpar för djuren och mot det lidande de utstår i människornas samhälle. Precis som i andra folkrörelser så utförs majoriteten av allt arbete helt ideellt. Själv så ger jag Djurens Rätt både en gåva varje månad i form av medlemskap och tid i form av det ideella arbete jag ställer upp med för att förbättra för djuren. För mig, och för många andra med mig, finns det nämligen något mer än pengar att bry sig om. I det här fallet handlade min insändare om de en miljon minkar som varje år föds upp och dödas i pälsindustrin i Sverige, enbart för sin päls, trots att näringen helt saknar folkligt stöd. 
Andreas Nordvall 
Vice Ordförande Djurens Rätt Göteborg ...
</post>
<signature>

</signature>
<external_links>

</external_links>
<country>SE</country>
<main_image>http://d2wsc3oob14ohl.cloudfront.net/wp-content/themes/skaraborgs-lans-tidning/assets/gfx/site-logo.png</main_image>
</document>
