<?xml version="1.0" encoding="UTF-8"?>
<document>
<type>mainstream</type>
<forum>http://www.metronieuws.nl//rss.xml</forum>
<forum_title>metronieuws.nl</forum_title>
<discussion_title>Usain Bolt viert &apos;triple-triple&apos; met wilde stapavond</discussion_title>
<language>dutch</language>
<gmt_offset></gmt_offset>
<topic_url>http://www.metronieuws.nl/xl/sport/2016/08/usain-bolt-viert-triple-triple-met-wilde-stapavond</topic_url>
<topic_text>
Usain Bolt viert &apos;triple-triple&apos; met wilde stapavond  44 door Jurgen van der Hoeven Usain Bolt. Foto: AFP. 
Voor de Jamaicaanse sprinter Usain Bolt was er na het binnenhalen van de ‘triple-triple’ alle reden voor een feestje. Op basis van uitgelekte WhatsApp-foto’s wordt gespeculeerd dat Bolt het wel heel bont maakte en zijn vriendin heeft belazerd tijdens een wilde nacht in Rio de Janeiro. Dat melden verschillende media. 
Een 20-jarige Braziliaanse studente deelde foto’s waarop ze wordt omhelsd door Bolt, die geen shirt aan lijkt te hebben. Dat doet nogal wat stof opwaaien, omdat Bolt al lange tijd een vriendin heeft. Op een van de foto’s is te zien hoe Jady Duarte een kus op haar wang lijkt te krijgen van Bolt. De foto’s werden al snel gedeeld op verschillende Braziliaanse websites, waaronder El Globo . Stapavond Bolt 
Bolt, die zondag 30 jaar werd, was in de vroege uurtjes nog te vinden in All In, een club in Rio de Janeiro. De sprinter heeft al ruim twee jaar een vriendin, de 26-jarige Kasi Bennett. Volgens de zus van Bolt, Christine Bolt-Hylton zullen zij zich in de nabije toekomst verloven. 
De Jamaicaanse superster lijkt echter niet alleen te genieten van de aandacht van zijn Bennett, maar had het ook heel gezellig met de 20-jarige Jady Duarte, die zondagochtend foto’s van haar en Bolt deelde vanuit bed. Tegenover de krant Extra verklaarde Duarte dat ze niet wist dat ze met een beroemde atleet was. Twerken 
Overigens werd Bolt eerder op de avond al gefilmd toen hij al twerkend achter een andere dame stond. 
Bolt verliet Rio de Janeiro zondagavond en liet verstek gaan bij de sluitingsceremonie van de Spelen: „We kwamen, we zagen, we overwonnen. Oneindig veel liefde voor Rio”, was zijn laatste tweet vanuit Brazilië.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.metronieuws.nl/xl/sport/2016/08/usain-bolt-viert-triple-triple-met-wilde-stapavond</post_url>
<post_date>20160822</post_date>
<post_time>0744</post_time>
<username>Jurgen van der Hoeven</username>
<post>
Usain Bolt viert &apos;triple-triple&apos; met wilde stapavond  44 door Jurgen van der Hoeven Usain Bolt. Foto: AFP. 
Voor de Jamaicaanse sprinter Usain Bolt was er na het binnenhalen van de ‘triple-triple’ alle reden voor een feestje. Op basis van uitgelekte WhatsApp-foto’s wordt gespeculeerd dat Bolt het wel heel bont maakte en zijn vriendin heeft belazerd tijdens een wilde nacht in Rio de Janeiro. Dat melden verschillende media. 
Een 20-jarige Braziliaanse studente deelde foto’s waarop ze wordt omhelsd door Bolt, die geen shirt aan lijkt te hebben. Dat doet nogal wat stof opwaaien, omdat Bolt al lange tijd een vriendin heeft. Op een van de foto’s is te zien hoe Jady Duarte een kus op haar wang lijkt te krijgen van Bolt. De foto’s werden al snel gedeeld op verschillende Braziliaanse websites, waaronder El Globo . Stapavond Bolt 
Bolt, die zondag 30 jaar werd, was in de vroege uurtjes nog te vinden in All In, een club in Rio de Janeiro. De sprinter heeft al ruim twee jaar een vriendin, de 26-jarige Kasi Bennett. Volgens de zus van Bolt, Christine Bolt-Hylton zullen zij zich in de nabije toekomst verloven. 
De Jamaicaanse superster lijkt echter niet alleen te genieten van de aandacht van zijn Bennett, maar had het ook heel gezellig met de 20-jarige Jady Duarte, die zondagochtend foto’s van haar en Bolt deelde vanuit bed. Tegenover de krant Extra verklaarde Duarte dat ze niet wist dat ze met een beroemde atleet was. Twerken 
Overigens werd Bolt eerder op de avond al gefilmd toen hij al twerkend achter een andere dame stond. 
Bolt verliet Rio de Janeiro zondagavond en liet verstek gaan bij de sluitingsceremonie van de Spelen: „We kwamen, we zagen, we overwonnen. Oneindig veel liefde voor Rio”, was zijn laatste tweet vanuit Brazilië.
</post>
<signature>

</signature>
<external_links>

</external_links>
<country>NL</country>
<main_image>http://metronieuws.tcdn.nl/field/image/248340e4d77f7274152b35febc0ce8da-1471850833.jpg</main_image>
</document>
