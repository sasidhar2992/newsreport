<?xml version="1.0" encoding="UTF-8"?>
<document>
<type>mainstream</type>
<forum>http://www.ntv.com.tr/ekonomi.rss</forum>
<forum_title>ntv.com.tr</forum_title>
<discussion_title>İkinci el araç satışında yeni dönem</discussion_title>
<language>turkish</language>
<gmt_offset></gmt_offset>
<topic_url>http://www.ntv.com.tr/galeri/ekonomi/ikinci-el-arac-satisinda-yeni-donem,tJ2Bedu9O027_flfyrZtmA</topic_url>
<topic_text>
İkinci el araç satışında yeni dönem 22 Ağustos 2016 Pazartesi Gümrük ve Ticaret Bakanlığı tarafından hazırlanan düzenlemeye göre ikinci el araçta yeni bir dönem başlayacak. Peki neler değişecek? İşte yanıtı... 1 HERKES İKİNCİ EL SATAMAYACAK Düzenlemeyle herkes ikinci el araç alım satımı yapamayacak. Bakanlık veya galerici odaları tarafından verilecek yetki belgesiyle alım satımlar yapabilecek. 2 YETKİ BELGESİ KİMLERE VERİLECEK? Yetki belgesi vergi levhası, iş yeri açma ruhsatı, oda kaydı olan ve odalara müracaat edecek kişilere verilecek. Yapılan değerlendirme sonucu Bakanlık tarafından ‘ikinci el araç alım satımı yapabilir’ diye bir yetki belgesi verilecek. Noterlerde de bu belgelerle satış yapılacak. 3 Düzenlemeye göre vatandaşlar yılda 3&apos;ten fazla ikinci el araç satışı yapamayacak. 4 İkinci el taşıt ticareti yapmayan esnaf ve sanatkarlar ile tacir olmayan özel hukuk tüzel kişilerinin de bir yıl içinde 3’ten fazla ikinci el taşıt satışı yapabilmeleri, bu taşıtların en az 3 yıldır kendileri adına tescilli olması şartına bağlanıyor. Böylece ikinci el taşıt ticaretindeki kayıt dışı faaliyetler ile vergi kayıplarının önüne geçilmesi, merdiven altı galerilerinin ortadan kalkması planlanıyor. 5 İKİNCİ EL OTO PAZARLARI NE OLACAK? Bu tip pazarlarda artık ancak belgesi olanlar alım-satım yapabilecek. 6 Satışa sunulan taşıtın üzerinde, taşıtı tanıtıcı bilgilerin yer aldığı &quot;tanıtım kartı&quot; bulundurulması öngörülüyor. 7 TAŞIT BİLGİLERİ ŞEFFAFLAŞACAK İşletmeler satılacak taşıta ilişkin ekspertiz raporu alacak ve bir kopyasını alıcıya teslim edecek. Böylece taşıtın durumuna ilişkin tüm bilgilere sahip olacak tüketiciler, bu bilgilerin gerçek olup olmaması konusunda endişe taşımayacak. 8 İKİNCİ EL TAŞITLARA GARANTİ 10 yaş veya iki yüz bin kilometrenin altındaki taşıtların motor ve şanzıman gibi önemli parçaları, satışı yapan veya satışa aracılık eden işletmenin garantisi altında olacak. Söz konusu garanti, satıştan itibaren 6 ay veya 10 bin kilometre boyunca geçerli olacak. 9 Garanti süresinde oluşan arızalar, işletme tarafından 3 ay içinde giderilecek ve araç sahibine arıza süresince kullanılmak üzere ücretsiz ikame bir taşıt verilecek. 10 NE ZAMAN YÜRÜRLÜĞE GİRECEK? Düzenleme ilgili kurum ve kuruluşlardan gelen görüşlerin değerlendirilmesinin ardından en kısa sürede yayımlanmak üzere Başbakanlığa gönderilecek. BİZİ TAKİP EDİN
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ntv.com.tr/galeri/ekonomi/ikinci-el-arac-satisinda-yeni-donem,tJ2Bedu9O027_flfyrZtmA</post_url>
<post_date>20160822</post_date>
<post_time>0806</post_time>
<username>NTV</username>
<post>
İkinci el araç satışında yeni dönem 22 Ağustos 2016 Pazartesi Gümrük ve Ticaret Bakanlığı tarafından hazırlanan düzenlemeye göre ikinci el araçta yeni bir dönem başlayacak. Peki neler değişecek? İşte yanıtı... 1 HERKES İKİNCİ EL SATAMAYACAK Düzenlemeyle herkes ikinci el araç alım satımı yapamayacak. Bakanlık veya galerici odaları tarafından verilecek yetki belgesiyle alım satımlar yapabilecek. 2 YETKİ BELGESİ KİMLERE VERİLECEK? Yetki belgesi vergi levhası, iş yeri açma ruhsatı, oda kaydı olan ve odalara müracaat edecek kişilere verilecek. Yapılan değerlendirme sonucu Bakanlık tarafından ‘ikinci el araç alım satımı yapabilir’ diye bir yetki belgesi verilecek. Noterlerde de bu belgelerle satış yapılacak. 3 Düzenlemeye göre vatandaşlar yılda 3&apos;ten fazla ikinci el araç satışı yapamayacak. 4 İkinci el taşıt ticareti yapmayan esnaf ve sanatkarlar ile tacir olmayan özel hukuk tüzel kişilerinin de bir yıl içinde 3’ten fazla ikinci el taşıt satışı yapabilmeleri, bu taşıtların en az 3 yıldır kendileri adına tescilli olması şartına bağlanıyor. Böylece ikinci el taşıt ticaretindeki kayıt dışı faaliyetler ile vergi kayıplarının önüne geçilmesi, merdiven altı galerilerinin ortadan kalkması planlanıyor. 5 İKİNCİ EL OTO PAZARLARI NE OLACAK? Bu tip pazarlarda artık ancak belgesi olanlar alım-satım yapabilecek. 6 Satışa sunulan taşıtın üzerinde, taşıtı tanıtıcı bilgilerin yer aldığı &quot;tanıtım kartı&quot; bulundurulması öngörülüyor. 7 TAŞIT BİLGİLERİ ŞEFFAFLAŞACAK İşletmeler satılacak taşıta ilişkin ekspertiz raporu alacak ve bir kopyasını alıcıya teslim edecek. Böylece taşıtın durumuna ilişkin tüm bilgilere sahip olacak tüketiciler, bu bilgilerin gerçek olup olmaması konusunda endişe taşımayacak. 8 İKİNCİ EL TAŞITLARA GARANTİ 10 yaş veya iki yüz bin kilometrenin altındaki taşıtların motor ve şanzıman gibi önemli parçaları, satışı yapan veya satışa aracılık eden işletmenin garantisi altında olacak. Söz konusu garanti, satıştan itibaren 6 ay veya 10 bin kilometre boyunca geçerli olacak. 9 Garanti süresinde oluşan arızalar, işletme tarafından 3 ay içinde giderilecek ve araç sahibine arıza süresince kullanılmak üzere ücretsiz ikame bir taşıt verilecek. 10 NE ZAMAN YÜRÜRLÜĞE GİRECEK? Düzenleme ilgili kurum ve kuruluşlardan gelen görüşlerin değerlendirilmesinin ardından en kısa sürede yayımlanmak üzere Başbakanlığa gönderilecek. BİZİ TAKİP EDİN
</post>
<signature>

</signature>
<external_links>

</external_links>
<country>TR</country>
<main_image>http://cdn1.ntv.com.tr/gorsel/ekonomi/ikinci-el-arac-satisinda-yeni-donem,I0Jntx8DQkO-7H3TTGqi1Q.jpg?width=620&amp;amp;height=305&amp;amp;mode=crop&amp;amp;scale=both&amp;amp;v=20160822094747715&amp;amp;meta=rectangle</main_image>
</document>
