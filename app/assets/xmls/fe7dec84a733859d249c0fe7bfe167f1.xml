<?xml version="1.0" encoding="UTF-8"?>
<document>
<type>mainstream</type>
<forum>http://www.cafe.ba/rss_vijesti.php</forum>
<forum_title>Cafe.ba :: Sve vijesti</forum_title>
<discussion_title>Srpski košarkaši: Prevelika želja nas je koštala protiv Amerikanaca</discussion_title>
<language>croatian</language>
<gmt_offset></gmt_offset>
<topic_url>http://www.cafe.ba/sport/228057_Srpski-kosarkasi-Prevelika-zelja-nas-je-kostala-protiv-Amerikanaca.html</topic_url>
<topic_text>
2016-08-22 u 09:58 h 0 FOTO: ATV 
Košarkaš Srbije Bogdan Bogdanović kaže da je zbog prevelike želje “izgorio” u finalu olimpijskog turnira protiv SAD. 
Kako je rekao, on mora još da napreduje, ali je i zadovoljan srebrnom medaljom. 
“Nismo htjeli ovako da završimo, ali dali smo sve od sebe. Možda smo ušli sa prevelikom željom, ja sam malo izgorio, moram još da radim i da napredujem. Mislim da ćemo sledeći put biti bliži”, rekao je Bogdanović. 
Bogdanović je rekao da je rezultat već bolji nego na Svjetskom prvenstvu, kao i da je cilj ispunjen – osvajanje medajle. 
“Već smo bolji nego u Španiji na Svjetskom prvenstvu. Još jedna medalja, ovako želimo da završavamo prvenstva, sa medaljom, to je glavni cilj ove reprezentacije”, rekao je Bogdanović novinarima u Rio de Žaneiru. 
Bogdanović kaže da on lično mora da bude konstantniji i bolji. 
“Nisam se baš pokazao koliko sam želio, a imao sam preveliku želju. Malo smo svi izgorjeli, u nekim situacijama smo požurili, a oni to kažnjavaju u dva minuta. Valjda ćemo imati još neku šansu protiv njih. Najviše smo izgubili krajem prve i u drugoj četvrtini kada su otišli na 10 razlike. Nismo uspeli da pogodimo par otvorenih šuteva, oni su pogađali, Kevin Durent preko ruke sa 10 metara. To njima nije ništa novo, tako igraju, navikli su. Ovo im je možda najbolja utakmica na turniru. Teško je protiv njih, ne smije mnogo da se griješi”, rekao je Bogdanović. 
On je postigao sedam poena, ali je promašio nekoliko šuteva. 
“Nikad ne razmišljam da ulazim u problem. Dvije, tri lopte su izašle da ne poveruješ kako. Dešavalo mi se i ranije da promašujem, a onda pogodim tri uzastpno. Sada nije bilo tako, nismo ušli u bolji finiš. Pomješane su mi emocije, ja ne volim da gubim i ne mogu odmah da se radujem, ali kad dodjem u Beograd biće vremena za radovanje. Australiju smo u polufinalu dobili sa 30 razlike, ali bio sam nezadovoljan što nisam mogao više da doprinesem. Toliko dajem svega, od sebe odvajam za to i bilo mi je malo krivo. Vratiće se negdje valjda… Medalju posvećujem porodici”, rekao je Bogdanović. 
Kapiten Srbije Miloš Teodosić rekao je da ekipa nije svjesna velikog uspeha, ali da igra i rezultat u finalu nije njena prava slika. 
“Treba da budemo zadovoljni i srećni i ponosni jedni na druge. Igrali smo odlično na turniru. Iz godine u godinu napredujemo kao tim, sve smo bolji. SAD je jako dobra i dominantna ekipa, djeluje da su malo rezervisano igrali po grupama, a večeras su ubacivali mnogo. Mi nismo imali rješenja u napadu, mnogo je grešaka, otvarali smo im kontre a to je njihovo najjače oružje. Odigrali su fenomenalno, a mi nismo igrali onako kako smo igrali na cijelom turniru”, rekao je Teodosić. 
On je dodao da ljudi u Srbiji treba da slave veliki uspjeh srpskog tima u Rio de Žaneiru. 
“Nadam se da smo na dvije nedelje uspeli da ih oraspoložimo, da imaju pametnija posla od rijalitija”, dodao je on. 
Teodosić je istakao da je selektor Aleksandar Đorđević uvijek vjerovao u uspjeh. 
“On je vjerovao da ćemo da napravimo uspjeh, ušli smo u finale… On je vjerovao u tim bez obzira što je bilo problema na samom početku i nekih povreda. Ima nestvarnu energiju”, rekao je on. 
Nikola Jokić je na prvom takmičenju u reprezentaciji osvojio olimpijsko srebro. 
“Prvi put u ‘repki’ i odmah medalja. Vladimir Štimac je talija, kažu da je tako. I ja posvećujem medalju Nemanji Bjelici, vidim da mnogo znači ostalim igračima. Finale ko finale, izgubili smo, trudili smo se, medalja je tu, to je bitno”, rekao je Jokić. 
Izvor: ATV 
Pratite Cafe.ba putem aplikacija za Android i iPhone i društvenih mreža Facebook i Twitter . Komentari Svako širenje mržnje na portalima zakonski je kažnjivo. Komentari koji sadrže vrijeđanje, psovke, i vulgarane riječi biće izbrisani. Postavi
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.cafe.ba/sport/228057_Srpski-kosarkasi-Prevelika-zelja-nas-je-kostala-protiv-Amerikanaca.html</post_url>
<post_date>20160822</post_date>
<post_time>1358</post_time>
<username></username>
<post>
2016-08-22 u 09:58 h 0 FOTO: ATV 
Košarkaš Srbije Bogdan Bogdanović kaže da je zbog prevelike želje “izgorio” u finalu olimpijskog turnira protiv SAD. 
Kako je rekao, on mora još da napreduje, ali je i zadovoljan srebrnom medaljom. 
“Nismo htjeli ovako da završimo, ali dali smo sve od sebe. Možda smo ušli sa prevelikom željom, ja sam malo izgorio, moram još da radim i da napredujem. Mislim da ćemo sledeći put biti bliži”, rekao je Bogdanović. 
Bogdanović je rekao da je rezultat već bolji nego na Svjetskom prvenstvu, kao i da je cilj ispunjen – osvajanje medajle. 
“Već smo bolji nego u Španiji na Svjetskom prvenstvu. Još jedna medalja, ovako želimo da završavamo prvenstva, sa medaljom, to je glavni cilj ove reprezentacije”, rekao je Bogdanović novinarima u Rio de Žaneiru. 
Bogdanović kaže da on lično mora da bude konstantniji i bolji. 
“Nisam se baš pokazao koliko sam želio, a imao sam preveliku želju. Malo smo svi izgorjeli, u nekim situacijama smo požurili, a oni to kažnjavaju u dva minuta. Valjda ćemo imati još neku šansu protiv njih. Najviše smo izgubili krajem prve i u drugoj četvrtini kada su otišli na 10 razlike. Nismo uspeli da pogodimo par otvorenih šuteva, oni su pogađali, Kevin Durent preko ruke sa 10 metara. To njima nije ništa novo, tako igraju, navikli su. Ovo im je možda najbolja utakmica na turniru. Teško je protiv njih, ne smije mnogo da se griješi”, rekao je Bogdanović. 
On je postigao sedam poena, ali je promašio nekoliko šuteva. 
“Nikad ne razmišljam da ulazim u problem. Dvije, tri lopte su izašle da ne poveruješ kako. Dešavalo mi se i ranije da promašujem, a onda pogodim tri uzastpno. Sada nije bilo tako, nismo ušli u bolji finiš. Pomješane su mi emocije, ja ne volim da gubim i ne mogu odmah da se radujem, ali kad dodjem u Beograd biće vremena za radovanje. Australiju smo u polufinalu dobili sa 30 razlike, ali bio sam nezadovoljan što nisam mogao više da doprinesem. Toliko dajem svega, od sebe odvajam za to i bilo mi je malo krivo. Vratiće se negdje valjda… Medalju posvećujem porodici”, rekao je Bogdanović. 
Kapiten Srbije Miloš Teodosić rekao je da ekipa nije svjesna velikog uspeha, ali da igra i rezultat u finalu nije njena prava slika. 
“Treba da budemo zadovoljni i srećni i ponosni jedni na druge. Igrali smo odlično na turniru. Iz godine u godinu napredujemo kao tim, sve smo bolji. SAD je jako dobra i dominantna ekipa, djeluje da su malo rezervisano igrali po grupama, a večeras su ubacivali mnogo. Mi nismo imali rješenja u napadu, mnogo je grešaka, otvarali smo im kontre a to je njihovo najjače oružje. Odigrali su fenomenalno, a mi nismo igrali onako kako smo igrali na cijelom turniru”, rekao je Teodosić. 
On je dodao da ljudi u Srbiji treba da slave veliki uspjeh srpskog tima u Rio de Žaneiru. 
“Nadam se da smo na dvije nedelje uspeli da ih oraspoložimo, da imaju pametnija posla od rijalitija”, dodao je on. 
Teodosić je istakao da je selektor Aleksandar Đorđević uvijek vjerovao u uspjeh. 
“On je vjerovao da ćemo da napravimo uspjeh, ušli smo u finale… On je vjerovao u tim bez obzira što je bilo problema na samom početku i nekih povreda. Ima nestvarnu energiju”, rekao je on. 
Nikola Jokić je na prvom takmičenju u reprezentaciji osvojio olimpijsko srebro. 
“Prvi put u ‘repki’ i odmah medalja. Vladimir Štimac je talija, kažu da je tako. I ja posvećujem medalju Nemanji Bjelici, vidim da mnogo znači ostalim igračima. Finale ko finale, izgubili smo, trudili smo se, medalja je tu, to je bitno”, rekao je Jokić. 
Izvor: ATV 
Pratite Cafe.ba putem aplikacija za Android i iPhone i društvenih mreža Facebook i Twitter . Komentari Svako širenje mržnje na portalima zakonski je kažnjivo. Komentari koji sadrže vrijeđanje, psovke, i vulgarane riječi biće izbrisani. Postavi
</post>
<signature>

</signature>
<external_links>

</external_links>
<country>BA</country>
<main_image>http://www.cafe.ba/vijesti_slike/v228057.jpg</main_image>
</document>
