<?xml version="1.0" encoding="UTF-8"?>
<document>
<type>mainstream</type>
<forum>http://www.ouka.fi/oukauutiset/-/asset_publisher/s4X4/rss?p_p_cacheability=cacheLevelPage</forum>
<forum_title>Oulun kaupungin rss-syöte: Ajankohtaista</forum_title>
<discussion_title>Suomi 100 -verkkokauppa on avattu: Puetaan Suomi juhla-asuun!</discussion_title>
<language>finnish</language>
<gmt_offset></gmt_offset>
<topic_url>http://www.ouka.fi/oukauutiset/-/asset_publisher/s4X4/http&amp;#x3a;&amp;#x2f;&amp;#x2f;www&amp;#x2e;ouka&amp;#x2e;fi&amp;#x2f;oukauutiset&amp;#x2f;-&amp;#x2f;asset_publisher&amp;#x2f;s4X4&amp;#x2f;content&amp;#x2f;id&amp;#x2f;16464371</topic_url>
<topic_text>
Suomi 100 -verkkokauppa on avattu: Puetaan Suomi juhla-asuun! Tulevan päivänsankarin juhlavarusteet ovat nyt saatavilla vastikään avatusta Suomi 100 -verkkokaupasta . ”Tavoitteena on, että koko Suomi Utsjoelta Helsinkiin asti puetaan ensi vuonna yhtenäiseen juhla-asuun, ja toki toivomme Suomen suuren juhlavuoden näkyvän myös maan rajojen ulkopuolella. Suomi 100 pilkahtelee jo tänä vuonna monissa tilaisuuksissa ja tapahtumissa, mutta varsinainen liputus ajoittuu ensi vuoteen, jolloin juhlimme näyttävästi Suomen satavuotista itsenäisyyttä”, sihteeristön markkinointikoordinaattori Heidi Ketola kertoo. Juhlakansan valmistelutyötä helpottaa Suomi 100 -verkkokauppa, josta tunnelmaa luovat näkyvyysmateriaalit ovat kätevästi kaikkien tilattavissa. Syntymäpäiväsankarin rekvisiittaa voivat tilata esimerkiksi ohjelmahankkeet, kunnat ja kaupungit, kansalaisjärjestöt, yritykset ja miksei yksityishenkilötkin. Materiaaleja voi käyttää monipuolisesti ulkona ja sisällä sekä yksityisissä että julkisissa tiloissa, pysyvissä näkyvyyksissä koko juhlavuoden ajan tai kertaluonteisissa tilaisuuksissa. Verkkokauppa toimii suomeksi, ruotsiksi ja englanniksi, ja sieltä on mahdollista tilata materiaaleja myös ulkomaille. Ostokset voi maksaa verkkopankissa ja yleisimmillä luottokorteilla. ”Suomi100 -tiimi neuvoo ja ohjeistaa toimijoita näkyvyyksien rakentamisessa ja materiaalien käytössä. Tarvittaessa toteutamme myös räätälöityjä ratkaisuja. Tavoitteena on levittää yhtenäinen, tunnistettava juhlavuoden ilme kaikkialle Suomen ja rakentaa sen myötä näyttävä, mieliinpainuva kokonaisuus koko juhlavuoden ajaksi”, painottaa Ketola. Suomi 100 -näkyvyysmateriaalien suunnittelusta vastaavat Kokoro &amp; Moi ja Miltton. Verkkokaupan liiketoiminnasta vastaa Grano Oy.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ouka.fi/oukauutiset/-/asset_publisher/s4X4/http&amp;#x3a;&amp;#x2f;&amp;#x2f;www&amp;#x2e;ouka&amp;#x2e;fi&amp;#x2f;oukauutiset&amp;#x2f;-&amp;#x2f;asset_publisher&amp;#x2f;s4X4&amp;#x2f;content&amp;#x2f;id&amp;#x2f;16464371</post_url>
<post_date>20160822</post_date>
<post_time>0729</post_time>
<username>Eila Maria Vähäkuopus</username>
<post>
Suomi 100 -verkkokauppa on avattu: Puetaan Suomi juhla-asuun! Tulevan päivänsankarin juhlavarusteet ovat nyt saatavilla vastikään avatusta Suomi 100 -verkkokaupasta . ”Tavoitteena on, että koko Suomi Utsjoelta Helsinkiin asti puetaan ensi vuonna yhtenäiseen juhla-asuun, ja toki toivomme Suomen suuren juhlavuoden näkyvän myös maan rajojen ulkopuolella. Suomi 100 pilkahtelee jo tänä vuonna monissa tilaisuuksissa ja tapahtumissa, mutta varsinainen liputus ajoittuu ensi vuoteen, jolloin juhlimme näyttävästi Suomen satavuotista itsenäisyyttä”, sihteeristön markkinointikoordinaattori Heidi Ketola kertoo. Juhlakansan valmistelutyötä helpottaa Suomi 100 -verkkokauppa, josta tunnelmaa luovat näkyvyysmateriaalit ovat kätevästi kaikkien tilattavissa. Syntymäpäiväsankarin rekvisiittaa voivat tilata esimerkiksi ohjelmahankkeet, kunnat ja kaupungit, kansalaisjärjestöt, yritykset ja miksei yksityishenkilötkin. Materiaaleja voi käyttää monipuolisesti ulkona ja sisällä sekä yksityisissä että julkisissa tiloissa, pysyvissä näkyvyyksissä koko juhlavuoden ajan tai kertaluonteisissa tilaisuuksissa. Verkkokauppa toimii suomeksi, ruotsiksi ja englanniksi, ja sieltä on mahdollista tilata materiaaleja myös ulkomaille. Ostokset voi maksaa verkkopankissa ja yleisimmillä luottokorteilla. ”Suomi100 -tiimi neuvoo ja ohjeistaa toimijoita näkyvyyksien rakentamisessa ja materiaalien käytössä. Tarvittaessa toteutamme myös räätälöityjä ratkaisuja. Tavoitteena on levittää yhtenäinen, tunnistettava juhlavuoden ilme kaikkialle Suomen ja rakentaa sen myötä näyttävä, mieliinpainuva kokonaisuus koko juhlavuoden ajaksi”, painottaa Ketola. Suomi 100 -näkyvyysmateriaalien suunnittelusta vastaavat Kokoro &amp; Moi ja Miltton. Verkkokaupan liiketoiminnasta vastaa Grano Oy.
</post>
<signature>

</signature>
<external_links>

</external_links>
<country>FI</country>
<main_image></main_image>
</document>
