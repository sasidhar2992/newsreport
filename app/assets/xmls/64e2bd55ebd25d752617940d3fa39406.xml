<?xml version="1.0" encoding="UTF-8"?>
<document>
<type>mainstream</type>
<forum>http://ostrasmaland.se//feed</forum>
<forum_title>Östra Småland Nyheterna</forum_title>
<discussion_title>Peter Ahlén: &quot;En trepoängare som höjer moralen&quot;</discussion_title>
<language>swedish</language>
<gmt_offset></gmt_offset>
<topic_url>http://www.ostrasmaland.se/sport/peter-ahlen-en-trepoangare-som-hojer-moralen/</topic_url>
<topic_text>
Det behöver inte alltid vara vackert. Tre poäng döljer skönhetsfel och skickar Kalmar FF i rätt riktning och uppåt i tabellen. Peter Ahlén A A 
KFF har efter EM–uppehållet pressat blivande (?) mästarna Malmö FF till poängtapp, både i Malmö och på Guldfågeln Arena, besegrat Djurgården, charmat Rikard Norling, Allan Kuhn, Nanne Bergstrand och i allt väsentligt spelat en fotboll som kvalitetsmässigt visat något annat än kamp för att undvika negativt kval. 
Men det har inte blivit många poäng - bara sex på lika många försök. 
Vi har sett vad en central mittfältskombination med Rasmus Elm, Ismael och Romario är kapabel till plus att KFF på nytt lyckats hantera en växande frånvarolista på ett klart godkänt sätt. 
Man kunde ha vunnit i Malmö, mot Hammarby och MFF på GFA. Ingen hade haft särskilt många synpunkter på det. Spelkvaliteten har ändå stått i bjärt kontrast mot poängutdelningen. En jobbig detalj med tanke på tabelläget. 
Peter Swärdh och Henrik Rydström kommer inte att vara nöjda med vad de såg på Olympia. Det var på gränsen till Gefle–nivå på den totala insatsen: osynkad kollektiv press, mängder av bolltapp och tekniska fel; en backlinje som återigen lämnades oskyddad i ytan framför dem och ett extremt tamt anfallsspel. 
Helsingborg stängde effektivt bort Ismael och Romario som inte var i närheten av normal klass, vilket i sin tur gjorde att vi inte såg mycket av Viktor Elms fina passningsfot. Jonathan Ring som sett pigg ut den senaste tiden körde omedelbart fast och den nykomponerade konstellationen på topp - Måns Söderqvist och Mahmoud Eid - hade, inte helt oväntat, väldigt svårt med samarbetet. 
På det stora hela en dålig allsvensk match även om det öppnade upp sig efter paus efter en första halvlek där det knappast fanns några ytor att spela på. Samtidigt var läget utsatt för båda lagen, poängen extremt viktiga i en situation där Henke Larsson tvingades hantera frånvaron av nio spelare, Swärdh sex. 
HIF skapade fem riktigt vassa chanser. Ole Söderberg räddade fyra (Jesper Lange, Martin Christensen, Monday Samuel samt Adam Erikssons avslut i stolpen) och Bradley Ralani skruvade en vänster insida några centimeter utanför. 
Kalmar lyckades ändå gräva fram ett segermål, knappast rättvist, men en sån där seger som är så välgörande för moralen, självförtroendet (fråga Mahmoud Eid), den dagliga verksamheten och inget att be om ursäkt för. 
Till sist: Kalmar försvarade ledningen den sista kvarten med Anton Maikkula, Hallberg, Ismael, Svante Ingelsson, Abdu och Filip Sachpekidis på planen. Läs mer
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ostrasmaland.se/sport/peter-ahlen-en-trepoangare-som-hojer-moralen/</post_url>
<post_date>20160822</post_date>
<post_time>0734</post_time>
<username>peter.ahlen@barometern.se (Peter Ahlén)</username>
<post>
Det behöver inte alltid vara vackert. Tre poäng döljer skönhetsfel och skickar Kalmar FF i rätt riktning och uppåt i tabellen. Peter Ahlén A A 
KFF har efter EM–uppehållet pressat blivande (?) mästarna Malmö FF till poängtapp, både i Malmö och på Guldfågeln Arena, besegrat Djurgården, charmat Rikard Norling, Allan Kuhn, Nanne Bergstrand och i allt väsentligt spelat en fotboll som kvalitetsmässigt visat något annat än kamp för att undvika negativt kval. 
Men det har inte blivit många poäng - bara sex på lika många försök. 
Vi har sett vad en central mittfältskombination med Rasmus Elm, Ismael och Romario är kapabel till plus att KFF på nytt lyckats hantera en växande frånvarolista på ett klart godkänt sätt. 
Man kunde ha vunnit i Malmö, mot Hammarby och MFF på GFA. Ingen hade haft särskilt många synpunkter på det. Spelkvaliteten har ändå stått i bjärt kontrast mot poängutdelningen. En jobbig detalj med tanke på tabelläget. 
Peter Swärdh och Henrik Rydström kommer inte att vara nöjda med vad de såg på Olympia. Det var på gränsen till Gefle–nivå på den totala insatsen: osynkad kollektiv press, mängder av bolltapp och tekniska fel; en backlinje som återigen lämnades oskyddad i ytan framför dem och ett extremt tamt anfallsspel. 
Helsingborg stängde effektivt bort Ismael och Romario som inte var i närheten av normal klass, vilket i sin tur gjorde att vi inte såg mycket av Viktor Elms fina passningsfot. Jonathan Ring som sett pigg ut den senaste tiden körde omedelbart fast och den nykomponerade konstellationen på topp - Måns Söderqvist och Mahmoud Eid - hade, inte helt oväntat, väldigt svårt med samarbetet. 
På det stora hela en dålig allsvensk match även om det öppnade upp sig efter paus efter en första halvlek där det knappast fanns några ytor att spela på. Samtidigt var läget utsatt för båda lagen, poängen extremt viktiga i en situation där Henke Larsson tvingades hantera frånvaron av nio spelare, Swärdh sex. 
HIF skapade fem riktigt vassa chanser. Ole Söderberg räddade fyra (Jesper Lange, Martin Christensen, Monday Samuel samt Adam Erikssons avslut i stolpen) och Bradley Ralani skruvade en vänster insida några centimeter utanför. 
Kalmar lyckades ändå gräva fram ett segermål, knappast rättvist, men en sån där seger som är så välgörande för moralen, självförtroendet (fråga Mahmoud Eid), den dagliga verksamheten och inget att be om ursäkt för. 
Till sist: Kalmar försvarade ledningen den sista kvarten med Anton Maikkula, Hallberg, Ismael, Svante Ingelsson, Abdu och Filip Sachpekidis på planen. Läs mer
</post>
<signature>

</signature>
<external_links>

</external_links>
<country>SE</country>
<main_image>http://www.ostrasmaland.se/wp-content/themes/ostran/assets/compile/svg/facebook.png</main_image>
</document>
