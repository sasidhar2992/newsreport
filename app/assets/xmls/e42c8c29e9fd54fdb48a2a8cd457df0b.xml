<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>ΝΔ για τα κρούσματα ελονοσίας: Υπάρχει κυβέρνηση ; Τι κάνει ο πρωθυπουργός ;-Τι λέει το υπ. Υγείας</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/nd-gia-ta-krousmata-elonosias-iparchi-kivernisi-ti-kani-o-prothipourgos/</topic_url>
<topic_text>
Επιθετική ανακοίνωση κατά της κυβέρνησης εξέδωσε η Νέα Δημοκρατία μετά την πληροφορία ότι 12 δήμοι της χώρας υφίστανται περιορισμό στην αιμοδοσία λόγω ελονοσίας. 
Η ανακοίνωση μιλά για ζοφερή εικόνα, ενώ αναρωτιέται »που είναι η κυβέρνηση και τι κάνει ο πρωθυπουργός». 
Ανησυχία και σοβαρά ερωτηματικά προκαλούν οι πληροφορίες, ότι 12 δήμοι της χώρας βρίσκονται σε κατάσταση καραντίνας, λόγω ελονοσίας. Ήδη υπάρχουν αρνητικές επιπτώσεις στην αιμοδοσία. 
Ο αρμόδιος Υπουργός αποφεύγει να τοποθετηθεί ο ίδιος. 
Την ίδια ώρα, ο Ιατρικός Σύλλογος Αθηνών έχει ζητήσει την παραίτηση του Γενικού Γραμματέα του Υπουργείου Υγείας, εγκαλώντας τον για αδυναμία έγκαιρης πρόληψης, καθώς και για σοβαρές δυσλειτουργίες. 
Με όλα αυτά διαμορφώνεται μια ζοφερή εικόνα για τη χώρα μας. 
Και το ερώτημα είναι: Υπάρχει Κυβέρνηση; Τι κάνει ο πρωθυπουργός; Το υπουργείο Υγείας για τα κρούσματα ελονοσίας 
«Τις τελευταίες μέρες παρατηρείται μια υπερβολική δημοσιότητα και αναίτια διόγκωση ενός υπαρκτού αλλά ελεγχόμενου προβλήματος, που αφορά κρούσματα ελονοσίας που έχουν καταγραφεί στη χώρα μας», αναφέρει το υπουργείο Υγείας , σε σχετικό δελτίο Τύπου. 
«Είναι λυπηρό ένα θέμα δημόσιας υγείας που απαιτεί άμεσες, διακριτικές και αποτελεσματικές ενέργειες, να γίνεται αντικείμενο πολιτικής εκμετάλλευσης και επικοινωνιακής τακτικής, προκαλώντας άσκοπη ανησυχία στους πολίτες αλλά και κίνδυνο διεθνούς δυσφήμισης της χώρας μας», επισημαίνεται, μεταξύ άλλων, στο εν λόγω δελτίο Τύπου. 
Διαβάστε εδώ αναλυτικά το δελτίο Τύπου του υπουργείου Υγείας: 
«Τις τελευταίες μέρες παρατηρείται μια υπερβολική δημοσιότητα και αναίτια διόγκωση ενός υπαρκτού αλλά ελεγχόμενου προβλήματος , που αφορά κρούσματα ελονοσίας που έχουν καταγραφεί στη χώρα μας. Το Υπουργείο Υγείας διαβεβαιώνει ότι είχε προβεί εγκαίρως σε όλες τις ενδεδειγμένες ενέργειες έτσι ώστε να διασφαλιστεί με κάθε τρόπο η δημόσια υγεία και διευκρινίζει ότι: 
α) Η παρουσία σποραδικών κρουσμάτων ελονοσίας στη χώρα μας είναι ένα φαινόμενο με εξάρσεις και υφέσεις που παρατηρείται όλα τα τελευταία χρόνια. 
β) Όπως πέρυσι, έτσι και φέτος έγιναν όλες οι απαραίτητες ενέργειες για έγκαιρη διάγνωση, ενημέρωση, πρόληψη και θεραπεία με τη συνεργασία όλων των αρμόδιων φορέων [ΚΕΕΛΠΝΟ, ΥΠΕ, υγειονομικές υπηρεσίες των Περιφερειών, Εθνικό Κέντρο Αιμοδοσίας (ΕΚΕΑ)]. 
γ) Ο αριθμός των «εισαγομένων» κρουσμάτων ήταν απολύτως αναμενόμενος λόγω του μεγάλου αριθμού προσφύγων/μεταναστών που προσήλθαν στη χώρα μας το τελευταίο διάστημα. Σε «εγχώρια μετάδοση» οφείλονται 4 κρούσματα μετά την εκδήλωση των οποίων ο Γενικός Γραμματέας Δημόσιας Υγείας συντονίζει και εποπτεύει την υλοποίηση των ενδεδειγμένων μέτρων για την αποφυγή διασποράς της νόσου. 
δ) Υπάρχει ειδικό Σχέδιο Δράσης για την αντιμετώπιση της Ελονοσίας που έχει εκπονηθεί από το ΚΕΕΛΠΝΟ και έχει ήδη ενεργοποιηθεί από το Υπουργείο Υγείας 
ε) Βασική αρχή των πολιτικών δημόσιας υγείας είναι η πρόληψη. Γι’ αυτό το λόγο η Γενική Γραμματεία Δημόσιας Υγείας σε συνεργασία με το ΕΚΕΑ προχώρησε σε διακοπή της αιμοδοσίας σε περιοχές αυξημένου κινδύνου. Σε ευρεία σύσκεψη που θα πραγματοποιηθεί εντός της εβδομάδας υπό τον υπουργό Υγείας, Ανδρέα Ξανθό, θα αναζητηθούν τρόποι αναπλήρωσης των απαραίτητων μονάδων αίματος. 
Η πολιτική ηγεσία του υπουργείου Υγείας, από την πρώτη στιγμή, έχει δώσει προτεραιότητα στα θέματα δημόσιας υγείας, παρακολουθεί τις εξελίξεις, προχωρά εγκαίρως σε συντονισμένες ενέργειες και με αφορμή τα ζητήματα υγείας προσφύγων/μεταναστών έχει αναπτύξει ένα πλέγμα δράσεων υπό την επιστημονική εποπτεία του ΚΕΕΛΠΝΟ (επιδημιολογική επιτήρηση, εμβολιασμοί, συνθήκες υγιεινής στους χώρους φιλοξενίας) και τον επιχειρησιακό συντονισμό του ΕΚΕΠΥ. 
Είναι λυπηρό ένα θέμα δημόσιας υγείας που απαιτεί άμεσες, διακριτικές και αποτελεσματικές ενέργειες, να γίνεται αντικείμενο πολιτικής εκμετάλλευσης και επικοινωνιακής τακτικής , προκαλώντας άσκοπη ανησυχία στους πολίτες αλλά και κίνδυνο διεθνούς δυσφήμισης της χώρας μας. 
Η Δημόσια Υγεία και το αίσθημα υγειονομικής ασφάλειας της κοινωνίας είναι πολύ ευαίσθητη και σοβαρή υπόθεση για να αντιμετωπίζεται με όρους καταστροφολογίας και ανεύθυνου λαϊκισμού».  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/nd-gia-ta-krousmata-elonosias-iparchi-kivernisi-ti-kani-o-prothipourgos/</post_url>
<post_date>20160822</post_date>
<post_time>0745</post_time>
<username>Δήμητρα-Μαρίλια Φούρλα</username>
<post>
Επιθετική ανακοίνωση κατά της κυβέρνησης εξέδωσε η Νέα Δημοκρατία μετά την πληροφορία ότι 12 δήμοι της χώρας υφίστανται περιορισμό στην αιμοδοσία λόγω ελονοσίας. 
Η ανακοίνωση μιλά για ζοφερή εικόνα, ενώ αναρωτιέται »που είναι η κυβέρνηση και τι κάνει ο πρωθυπουργός». 
Ανησυχία και σοβαρά ερωτηματικά προκαλούν οι πληροφορίες, ότι 12 δήμοι της χώρας βρίσκονται σε κατάσταση καραντίνας, λόγω ελονοσίας. Ήδη υπάρχουν αρνητικές επιπτώσεις στην αιμοδοσία. 
Ο αρμόδιος Υπουργός αποφεύγει να τοποθετηθεί ο ίδιος. 
Την ίδια ώρα, ο Ιατρικός Σύλλογος Αθηνών έχει ζητήσει την παραίτηση του Γενικού Γραμματέα του Υπουργείου Υγείας, εγκαλώντας τον για αδυναμία έγκαιρης πρόληψης, καθώς και για σοβαρές δυσλειτουργίες. 
Με όλα αυτά διαμορφώνεται μια ζοφερή εικόνα για τη χώρα μας. 
Και το ερώτημα είναι: Υπάρχει Κυβέρνηση; Τι κάνει ο πρωθυπουργός; Το υπουργείο Υγείας για τα κρούσματα ελονοσίας 
«Τις τελευταίες μέρες παρατηρείται μια υπερβολική δημοσιότητα και αναίτια διόγκωση ενός υπαρκτού αλλά ελεγχόμενου προβλήματος, που αφορά κρούσματα ελονοσίας που έχουν καταγραφεί στη χώρα μας», αναφέρει το υπουργείο Υγείας , σε σχετικό δελτίο Τύπου. 
«Είναι λυπηρό ένα θέμα δημόσιας υγείας που απαιτεί άμεσες, διακριτικές και αποτελεσματικές ενέργειες, να γίνεται αντικείμενο πολιτικής εκμετάλλευσης και επικοινωνιακής τακτικής, προκαλώντας άσκοπη ανησυχία στους πολίτες αλλά και κίνδυνο διεθνούς δυσφήμισης της χώρας μας», επισημαίνεται, μεταξύ άλλων, στο εν λόγω δελτίο Τύπου. 
Διαβάστε εδώ αναλυτικά το δελτίο Τύπου του υπουργείου Υγείας: 
«Τις τελευταίες μέρες παρατηρείται μια υπερβολική δημοσιότητα και αναίτια διόγκωση ενός υπαρκτού αλλά ελεγχόμενου προβλήματος , που αφορά κρούσματα ελονοσίας που έχουν καταγραφεί στη χώρα μας. Το Υπουργείο Υγείας διαβεβαιώνει ότι είχε προβεί εγκαίρως σε όλες τις ενδεδειγμένες ενέργειες έτσι ώστε να διασφαλιστεί με κάθε τρόπο η δημόσια υγεία και διευκρινίζει ότι: 
α) Η παρουσία σποραδικών κρουσμάτων ελονοσίας στη χώρα μας είναι ένα φαινόμενο με εξάρσεις και υφέσεις που παρατηρείται όλα τα τελευταία χρόνια. 
β) Όπως πέρυσι, έτσι και φέτος έγιναν όλες οι απαραίτητες ενέργειες για έγκαιρη διάγνωση, ενημέρωση, πρόληψη και θεραπεία με τη συνεργασία όλων των αρμόδιων φορέων [ΚΕΕΛΠΝΟ, ΥΠΕ, υγειονομικές υπηρεσίες των Περιφερειών, Εθνικό Κέντρο Αιμοδοσίας (ΕΚΕΑ)]. 
γ) Ο αριθμός των «εισαγομένων» κρουσμάτων ήταν απολύτως αναμενόμενος λόγω του μεγάλου αριθμού προσφύγων/μεταναστών που προσήλθαν στη χώρα μας το τελευταίο διάστημα. Σε «εγχώρια μετάδοση» οφείλονται 4 κρούσματα μετά την εκδήλωση των οποίων ο Γενικός Γραμματέας Δημόσιας Υγείας συντονίζει και εποπτεύει την υλοποίηση των ενδεδειγμένων μέτρων για την αποφυγή διασποράς της νόσου. 
δ) Υπάρχει ειδικό Σχέδιο Δράσης για την αντιμετώπιση της Ελονοσίας που έχει εκπονηθεί από το ΚΕΕΛΠΝΟ και έχει ήδη ενεργοποιηθεί από το Υπουργείο Υγείας 
ε) Βασική αρχή των πολιτικών δημόσιας υγείας είναι η πρόληψη. Γι’ αυτό το λόγο η Γενική Γραμματεία Δημόσιας Υγείας σε συνεργασία με το ΕΚΕΑ προχώρησε σε διακοπή της αιμοδοσίας σε περιοχές αυξημένου κινδύνου. Σε ευρεία σύσκεψη που θα πραγματοποιηθεί εντός της εβδομάδας υπό τον υπουργό Υγείας, Ανδρέα Ξανθό, θα αναζητηθούν τρόποι αναπλήρωσης των απαραίτητων μονάδων αίματος. 
Η πολιτική ηγεσία του υπουργείου Υγείας, από την πρώτη στιγμή, έχει δώσει προτεραιότητα στα θέματα δημόσιας υγείας, παρακολουθεί τις εξελίξεις, προχωρά εγκαίρως σε συντονισμένες ενέργειες και με αφορμή τα ζητήματα υγείας προσφύγων/μεταναστών έχει αναπτύξει ένα πλέγμα δράσεων υπό την επιστημονική εποπτεία του ΚΕΕΛΠΝΟ (επιδημιολογική επιτήρηση, εμβολιασμοί, συνθήκες υγιεινής στους χώρους φιλοξενίας) και τον επιχειρησιακό συντονισμό του ΕΚΕΠΥ. 
Είναι λυπηρό ένα θέμα δημόσιας υγείας που απαιτεί άμεσες, διακριτικές και αποτελεσματικές ενέργειες, να γίνεται αντικείμενο πολιτικής εκμετάλλευσης και επικοινωνιακής τακτικής , προκαλώντας άσκοπη ανησυχία στους πολίτες αλλά και κίνδυνο διεθνούς δυσφήμισης της χώρας μας. 
Η Δημόσια Υγεία και το αίσθημα υγειονομικής ασφάλειας της κοινωνίας είναι πολύ ευαίσθητη και σοβαρή υπόθεση για να αντιμετωπίζεται με όρους καταστροφολογίας και ανεύθυνου λαϊκισμού».  
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2014/08/kounoupi.jpg</main_image>
</document>
