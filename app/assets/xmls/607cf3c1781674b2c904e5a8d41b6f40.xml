<?xml version="1.0" encoding="UTF-8"?>
<document>
<type>mainstream</type>
<forum>http://www.bd.nl/cmlink/1.771539</forum>
<forum_title>BD RSS feed</forum_title>
<discussion_title>Live via Twitter: Moordzaak Tommie van der Burg uit Eindhoven voor de rechter</discussion_title>
<language>dutch</language>
<gmt_offset></gmt_offset>
<topic_url>http://www.bd.nl/regio/brabant/live-via-twitter-moordzaak-tommie-van-der-burg-uit-eindhoven-voor-de-rechter-1.6283147</topic_url>
<topic_text>
Politie vindt wapens tijdens onderzoek naar moord Tommie van der Burg uit Eindhoven 
Van der Burg werd in april vorig jaar in het holst van de nacht gevonden net buiten het terrein van Hotel Eindhoven, waar zijn Audi tegen een reclamebord was gebotst. Heel even dacht de politie aan een fataal ongeluk, tot ze patroonhulzen vond. 
Justitie looft vijftien mille uit voor een gouden tip, en heeft 5000 sms’jes gestuurd naar mensen die misschien bij het café waren. Maar het is toch toeval dat tot een doorbraak lijkt te leiden. Vrijwel exact een jaar na de moord ziet een agent in Tilburg de zwarte BMW rijden, met valse platen. Deze wordt ingenomen en onderzocht en een maand later gaan Patrick V. (45) en zijn vriendin Monique G. (39) in de boeien . 
Waarom zij verdacht worden, komt misschien naar voren als maandag hun advocaten Bert de Rooij en Jules van Wijk vrijlating uit voorarrest gaan vragen. De politie zei aanvankelijk ook rekening te houden met een persoonlijke vete. Maar Van der Burg was ook betrokken bij de vondst van een bijna ongelofelijke hoeveelheid grondstoffen voor harddrugs een jaar eerder in Acht. Daar lag genoeg om voor vierhonderd miljoen aan poeders en pillen te maken, plus wapens waaronder een raketwerper. 
Verslaggever Max Steenberghe doet verslag vanuit de rechtbank in Den Bosch.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bd.nl/regio/brabant/live-via-twitter-moordzaak-tommie-van-der-burg-uit-eindhoven-voor-de-rechter-1.6283147</post_url>
<post_date>20160822</post_date>
<post_time>0759</post_time>
<username></username>
<post>
Politie vindt wapens tijdens onderzoek naar moord Tommie van der Burg uit Eindhoven 
Van der Burg werd in april vorig jaar in het holst van de nacht gevonden net buiten het terrein van Hotel Eindhoven, waar zijn Audi tegen een reclamebord was gebotst. Heel even dacht de politie aan een fataal ongeluk, tot ze patroonhulzen vond. 
Justitie looft vijftien mille uit voor een gouden tip, en heeft 5000 sms’jes gestuurd naar mensen die misschien bij het café waren. Maar het is toch toeval dat tot een doorbraak lijkt te leiden. Vrijwel exact een jaar na de moord ziet een agent in Tilburg de zwarte BMW rijden, met valse platen. Deze wordt ingenomen en onderzocht en een maand later gaan Patrick V. (45) en zijn vriendin Monique G. (39) in de boeien . 
Waarom zij verdacht worden, komt misschien naar voren als maandag hun advocaten Bert de Rooij en Jules van Wijk vrijlating uit voorarrest gaan vragen. De politie zei aanvankelijk ook rekening te houden met een persoonlijke vete. Maar Van der Burg was ook betrokken bij de vondst van een bijna ongelofelijke hoeveelheid grondstoffen voor harddrugs een jaar eerder in Acht. Daar lag genoeg om voor vierhonderd miljoen aan poeders en pillen te maken, plus wapens waaronder een raketwerper. 
Verslaggever Max Steenberghe doet verslag vanuit de rechtbank in Den Bosch.
</post>
<signature>

</signature>
<external_links>

</external_links>
<country>NL</country>
<main_image>http://www.bd.nl/polopoly_fs/1.4854347.1428882557!image/image-4854347.JPG</main_image>
</document>
