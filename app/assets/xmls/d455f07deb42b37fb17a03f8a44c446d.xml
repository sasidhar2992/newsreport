<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>مدیرعامل رایتل: بیشترین درخواست ترابردپذیری به سمت رایتل بوده است</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386262/%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%B1%D8%A7%DB%8C%D8%AA%D9%84-%D8%A8%DB%8C%D8%B4%D8%AA%D8%B1%DB%8C%D9%86-%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%B1%D8%A7%D8%A8%D8%B1%D8%AF%D9%BE%D8%B0%DB%8C%D8%B1%DB%8C-%D8%A8%D9%87-%D8%B3%D9%85%D8%AA-%D8%B1%D8%A7%DB%8C%D8%AA%D9%84-%D8%A8%D9%88%D8%AF%D9%87-%D8%A7%D8%B3%D8%AA</topic_url>
<topic_text>
مدیرعامل رایتل: بیشترین درخواست ترابردپذیری به سمت رایتل بوده است کارنامه ی اولیه ی طرح ترابردپذیری که یک هفته پس از اجرای آزمایشی این طرح توسط معاون صدور مجوز سازمان تنظیم مقررات و ارتباطات رادیویی اعلام شده بود، خبر از استقبال بالای مشترکان از این طرح ملی می داد. به گزارش بولتن نیوز ، معاون وزیر ارتباطات با اعلام آغاز تجاری طرح ترابردپذیری موبایل، از جابجایی سیم‌ کارت بیش از ۳۰۰۰ مشترک در فاز آزمایشی این طرح خبر داد.حال اجرای آزمایشی طرح ترابرد پذیری شماره‌ های تلفن همراه بین ۳ اپراتور همراه اول، ایرانسل و رایتل به پایان رسیده و اجرای تجاری آن آغاز شده است.در مراسم بهره برداری رسمی از این طرح، وحید صدوقی مدیرعامل همراه اول با اشاره به سروس دهی این اپراتور به ۹۴ میلیون مشترک همراه اول و تلفن ثابت گفته است: «علاوه بر این روزانه حدود ۱ میلیون از مشترکان دیگر اپراتور ها نیز از سرویس همراه اول استفاده می‌ کنند».در این مراسم علیرضا قلمبر دزفولی، مدیرعامل ایرانسل نیز با اشاره به ۱۰ سال تأخیر در اجرای طرح ترابردپذیری در ایران گفته است: «اما طرح به سرعت و طی یک سال راه‌ اندازی شد. اکنون بسیاری از کشور های دنیا طرح ترابرپذیری را اجرا کرده اند و از این پس این طرح در ایران اجرا می‌ شود».در ادامه ی این مراسم مجید صدری، مدیرعامل شرکت رایتل نیز اظهار داشته است: «ترابرد پذیری برای اپراتور کوچکتر یک فرصت است و رایتل ۲۰ درصد سهم بازار دیتای کشور را در اختیار دارد و پس از اجرای ترابرد پذیری برای حفظ و افزایش این سهم تلاش می‌ کند».وی ادامه داده است: «پیش از این، طرح رومینگ ملی به رایتل بسیار کمک کرد. البته توسعه ی شبکه ی رایتل نیز در دستور کار قرار داشت. در اجرای طرح ترابردپذیری با مشکلاتی که برای ZTE شرکت چینی پیش آمد، تجهیزاتی که از این شرکت خریداری شده بود با توان داخلی نصب و راه‌ اندازی شد. پس از اجرای ترابرد پذیری مشترکان می‌ توانند متناسب با نیازشان اپراتور را انتخاب کنند و دیگر هیچ اپراتوری حاشیه ی امن نخواهد داشت».مدیرعامل رایتل افزوده است: «اگرچه گفته بودند در این باره صحبتی نکنیم اما اعلام می‌ کنم در دوره ی آزمایشی اجرای این طرح، بیشترین درخواست مهاجرت به سمت اپراتور رایتل بوده است».
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386262/%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%B1%D8%A7%DB%8C%D8%AA%D9%84-%D8%A8%DB%8C%D8%B4%D8%AA%D8%B1%DB%8C%D9%86-%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%B1%D8%A7%D8%A8%D8%B1%D8%AF%D9%BE%D8%B0%DB%8C%D8%B1%DB%8C-%D8%A8%D9%87-%D8%B3%D9%85%D8%AA-%D8%B1%D8%A7%DB%8C%D8%AA%D9%84-%D8%A8%D9%88%D8%AF%D9%87-%D8%A7%D8%B3%D8%AA</post_url>
<post_date>20160822</post_date>
<post_time>0625</post_time>
<username>info@bultannews.com</username>
<post>
مدیرعامل رایتل: بیشترین درخواست ترابردپذیری به سمت رایتل بوده است کارنامه ی اولیه ی طرح ترابردپذیری که یک هفته پس از اجرای آزمایشی این طرح توسط معاون صدور مجوز سازمان تنظیم مقررات و ارتباطات رادیویی اعلام شده بود، خبر از استقبال بالای مشترکان از این طرح ملی می داد. به گزارش بولتن نیوز ، معاون وزیر ارتباطات با اعلام آغاز تجاری طرح ترابردپذیری موبایل، از جابجایی سیم‌ کارت بیش از ۳۰۰۰ مشترک در فاز آزمایشی این طرح خبر داد.حال اجرای آزمایشی طرح ترابرد پذیری شماره‌ های تلفن همراه بین ۳ اپراتور همراه اول، ایرانسل و رایتل به پایان رسیده و اجرای تجاری آن آغاز شده است.در مراسم بهره برداری رسمی از این طرح، وحید صدوقی مدیرعامل همراه اول با اشاره به سروس دهی این اپراتور به ۹۴ میلیون مشترک همراه اول و تلفن ثابت گفته است: «علاوه بر این روزانه حدود ۱ میلیون از مشترکان دیگر اپراتور ها نیز از سرویس همراه اول استفاده می‌ کنند».در این مراسم علیرضا قلمبر دزفولی، مدیرعامل ایرانسل نیز با اشاره به ۱۰ سال تأخیر در اجرای طرح ترابردپذیری در ایران گفته است: «اما طرح به سرعت و طی یک سال راه‌ اندازی شد. اکنون بسیاری از کشور های دنیا طرح ترابرپذیری را اجرا کرده اند و از این پس این طرح در ایران اجرا می‌ شود».در ادامه ی این مراسم مجید صدری، مدیرعامل شرکت رایتل نیز اظهار داشته است: «ترابرد پذیری برای اپراتور کوچکتر یک فرصت است و رایتل ۲۰ درصد سهم بازار دیتای کشور را در اختیار دارد و پس از اجرای ترابرد پذیری برای حفظ و افزایش این سهم تلاش می‌ کند».وی ادامه داده است: «پیش از این، طرح رومینگ ملی به رایتل بسیار کمک کرد. البته توسعه ی شبکه ی رایتل نیز در دستور کار قرار داشت. در اجرای طرح ترابردپذیری با مشکلاتی که برای ZTE شرکت چینی پیش آمد، تجهیزاتی که از این شرکت خریداری شده بود با توان داخلی نصب و راه‌ اندازی شد. پس از اجرای ترابرد پذیری مشترکان می‌ توانند متناسب با نیازشان اپراتور را انتخاب کنند و دیگر هیچ اپراتوری حاشیه ی امن نخواهد داشت».مدیرعامل رایتل افزوده است: «اگرچه گفته بودند در این باره صحبتی نکنیم اما اعلام می‌ کنم در دوره ی آزمایشی اجرای این طرح، بیشترین درخواست مهاجرت به سمت اپراتور رایتل بوده است».
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
