<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>عملکرد سه ساله دولت در مدیریت منابع آب</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386291/%D8%B9%D9%85%D9%84%DA%A9%D8%B1%D8%AF-%D8%B3%D9%87-%D8%B3%D8%A7%D9%84%D9%87-%D8%AF%D9%88%D9%84%D8%AA-%D8%AF%D8%B1-%D9%85%D8%AF%DB%8C%D8%B1%DB%8C%D8%AA-%D9%85%D9%86%D8%A7%D8%A8%D8%B9-%D8%A2%D8%A8</topic_url>
<topic_text>
عملکرد سه ساله دولت در مدیریت منابع آب مدیرعامل شرکت مدیریت منابع آب ایران گفت: انسداد 11 هزار و 921 چاه غیرمجاز، بهره برداری از 14 سد مخزنی و آبگیری پنج سد، از جمله اقدامات شاخص شرکت مدیریت منابع آب ایران در سه سال فعالیت دولت یازدهم است. به گزارش بولتن نیوز، «محمد حاج رسولیها» با اشاره به فرا رسیدن هفته دولت، به ارایه عملکرد شرکت مدیریت منابع آب ایران در طرح احیا و تعادل بخشی آب های زیرزمینی و همچنین حوزه طرح و توسعه این شرکت در دولت یازدهم پرداخت. وی گفت: طرح احیا و تعادل بخشی آب های زیرزمینی با توجه به مصوبه شورای عالی آب به اقدامات مشترک وزارتخانه های کشور، جهاد کشاورزی، راه و شهرسازی، صنعت، معدن و تجارت و سازمان مدیریت و برنامه ریزی کشور نیاز دارد که با همراهی وزارت نیرو باید درخصوص مدیریت مصرف آب پیاده شود. وی افزود: براساس این طرح، سال گذشته 475 میلیون مترمکعب، در چهار سال آینده 11 میلیارد مترمکعب و پس از 20 سال 110 میلیارد مترمکعب اضافه برداشت از منابع آب زیرزمینی کنترل خواهد شد. حاج رسولیها یادآورشد: پیش از دولت یازدهم، متوسط سالیانه انسداد چاه های غیرمجاز برای اجرایی شدن این طرح، 2 هزار و 283 حلقه بود اما در دولت یازدهم پنج هزار و 853 حلقه چاه غیرمجاز مسدود و مسلوب المنفعه شد. وی خاطرنشان ساخت: متوسط سالیانه نصب کنتور روی چاه ها پیش از روی کار آمدن دولت تدبیر و امید 2 هزار و 105 دستگاه بود اما در طول سه سال عملکرد دولت یازدهم، این رقم به 13 هزار و 918 دستگاه افزایش یافته است. مدیرعامل شرکت مدیریت منابع آب ایران افزود: در حالی که متوسط سالیانه حجم آب صرفه جویی شده ناشی از انسداد چاه ها پیش از دولت یازدهم 152 میلیون مترمکعب بوده اما اینک این به 304 میلیون مترمکعب افزایش یافته است. ** جلوگیری از برداشت بیش از 844 میلیون مترمکعب آب از چاه های غیرمجاز مشاور وزیر نیرو ادامه داد: تشکیل گروه های گشت و بازرسی در اجرای طرح احیا و تعادل بخشی آب های زیرزمینی عملکرد درخشان 98 درصدی داشته است. وی گفت: تعداد 11 هزار و 921 حلقه چاه غیرمجاز در سه سال گذشته مسدود شد که کنترل اضافه برداشت آب به میزان 844 میلیون و 300 هزار مترمکعب را به دنبال داشت. حاج رسولیها افزود: در این مدت، نصب جی.پی.اس(سیستم موقعیت یاب جهانی) روی دستگاه های حفاری از عملکرد 64 درصدی (مطابق برنامه) برخوردار و 15 هزار پرونده اصلاح و تعدیل پروانه های برداشت آب تشکیل شد و 12 هزار و 405 متر چاه پیزومتری* نیز حفر شد. * پیزومتر چاهی است به قطر ۱۰ تا ۲۰ سانتیمتر که در داخل آن جدار فلزی یا پلاستیکی به قطر ۵ تا ۱۵ سانتیمتر قرار داده شده است. حفر و تجهیز پیزومترها مشابه دیگر چاه هاست و از آنها به دلیل مخارج کمترشان بیشتر و در مرحله اکتشاف استفاده می شود. ** عملکرد دولت یازدهم در حوزه طرح و توسعه مدیرعامل شرکت مدیریت منابع آب ایران در ادامه به بهره برداری از 14 سد مخزنی با ظرفیت حجم آب قابل تنظیم سالیانه یک میلیارد و 541 میلیون مترمکعب و حجم مخزن سه میلیارد و 409 میلیون مترمکعبی در طول سه سال فعالیت دولت یازدهم اشاره کرد. به گفته این مقام مسئول، سدهای ذکر شده شامل سد فرخی قاین در خراسان جنوبی، سد ماشکید1 (علیا) در سیستان و بلوچستان، سد رودبال داراب (بردنو) در استان فارس، سد سرابی تویسرکان در همدان، سد شهر بیجار (آیت الله بهجت) در گیلان، سد مروک در لرستان، سد ایوشان در لرستان، سد سورک (دهنو) در چهارمحال و بختیاری، سد زیویه در کردستان، سد سررود (قره تیکان) در خراسان رضوی، سد سیمره (هینی مینی) در ایلام، سد سراب گیلانغرب در کرمانشاه، سد تنگ حمام (شهدای گمنام) در کرمانشاه و سد حوضیان در لرستان است. وی افزود: همچنین در این مدت، آبگیری از پنج سد مخزنی شامل سدهای کوچری (دستگاه اجرایی آب تهران)، چهچهه (دستگاه اجرایی آب خراسان رضوی)، عباس آباد کیله (دستگاه اجرایی آب کردستان)، داریان (دستگاه اجرایی شرکت آب نیرو) و ایوان (کنگیر) (دستگاه اجرایی آب ایلام) با ظرفیت مجموع حجم آب قابل تنظیم سالیانه یک میلیارد و 470 میلیون مترمکعب و حجم مخزن 600 میلیون مترمکعب اجرایی شد. حاج رسولیها همچنین گفت: در سه سال دولت یازدهم 125 هزار و 626 هکتار شبکه آبیاری و زهکشی اصلی و 21 هزار و 988 هکتار شبکه آبیاری و زهکشی فرعی در این شرکت به بهره برداری رسید.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386291/%D8%B9%D9%85%D9%84%DA%A9%D8%B1%D8%AF-%D8%B3%D9%87-%D8%B3%D8%A7%D9%84%D9%87-%D8%AF%D9%88%D9%84%D8%AA-%D8%AF%D8%B1-%D9%85%D8%AF%DB%8C%D8%B1%DB%8C%D8%AA-%D9%85%D9%86%D8%A7%D8%A8%D8%B9-%D8%A2%D8%A8</post_url>
<post_date>20160822</post_date>
<post_time>0655</post_time>
<username>info@bultannews.com</username>
<post>
عملکرد سه ساله دولت در مدیریت منابع آب مدیرعامل شرکت مدیریت منابع آب ایران گفت: انسداد 11 هزار و 921 چاه غیرمجاز، بهره برداری از 14 سد مخزنی و آبگیری پنج سد، از جمله اقدامات شاخص شرکت مدیریت منابع آب ایران در سه سال فعالیت دولت یازدهم است. به گزارش بولتن نیوز، «محمد حاج رسولیها» با اشاره به فرا رسیدن هفته دولت، به ارایه عملکرد شرکت مدیریت منابع آب ایران در طرح احیا و تعادل بخشی آب های زیرزمینی و همچنین حوزه طرح و توسعه این شرکت در دولت یازدهم پرداخت. وی گفت: طرح احیا و تعادل بخشی آب های زیرزمینی با توجه به مصوبه شورای عالی آب به اقدامات مشترک وزارتخانه های کشور، جهاد کشاورزی، راه و شهرسازی، صنعت، معدن و تجارت و سازمان مدیریت و برنامه ریزی کشور نیاز دارد که با همراهی وزارت نیرو باید درخصوص مدیریت مصرف آب پیاده شود. وی افزود: براساس این طرح، سال گذشته 475 میلیون مترمکعب، در چهار سال آینده 11 میلیارد مترمکعب و پس از 20 سال 110 میلیارد مترمکعب اضافه برداشت از منابع آب زیرزمینی کنترل خواهد شد. حاج رسولیها یادآورشد: پیش از دولت یازدهم، متوسط سالیانه انسداد چاه های غیرمجاز برای اجرایی شدن این طرح، 2 هزار و 283 حلقه بود اما در دولت یازدهم پنج هزار و 853 حلقه چاه غیرمجاز مسدود و مسلوب المنفعه شد. وی خاطرنشان ساخت: متوسط سالیانه نصب کنتور روی چاه ها پیش از روی کار آمدن دولت تدبیر و امید 2 هزار و 105 دستگاه بود اما در طول سه سال عملکرد دولت یازدهم، این رقم به 13 هزار و 918 دستگاه افزایش یافته است. مدیرعامل شرکت مدیریت منابع آب ایران افزود: در حالی که متوسط سالیانه حجم آب صرفه جویی شده ناشی از انسداد چاه ها پیش از دولت یازدهم 152 میلیون مترمکعب بوده اما اینک این به 304 میلیون مترمکعب افزایش یافته است. ** جلوگیری از برداشت بیش از 844 میلیون مترمکعب آب از چاه های غیرمجاز مشاور وزیر نیرو ادامه داد: تشکیل گروه های گشت و بازرسی در اجرای طرح احیا و تعادل بخشی آب های زیرزمینی عملکرد درخشان 98 درصدی داشته است. وی گفت: تعداد 11 هزار و 921 حلقه چاه غیرمجاز در سه سال گذشته مسدود شد که کنترل اضافه برداشت آب به میزان 844 میلیون و 300 هزار مترمکعب را به دنبال داشت. حاج رسولیها افزود: در این مدت، نصب جی.پی.اس(سیستم موقعیت یاب جهانی) روی دستگاه های حفاری از عملکرد 64 درصدی (مطابق برنامه) برخوردار و 15 هزار پرونده اصلاح و تعدیل پروانه های برداشت آب تشکیل شد و 12 هزار و 405 متر چاه پیزومتری* نیز حفر شد. * پیزومتر چاهی است به قطر ۱۰ تا ۲۰ سانتیمتر که در داخل آن جدار فلزی یا پلاستیکی به قطر ۵ تا ۱۵ سانتیمتر قرار داده شده است. حفر و تجهیز پیزومترها مشابه دیگر چاه هاست و از آنها به دلیل مخارج کمترشان بیشتر و در مرحله اکتشاف استفاده می شود. ** عملکرد دولت یازدهم در حوزه طرح و توسعه مدیرعامل شرکت مدیریت منابع آب ایران در ادامه به بهره برداری از 14 سد مخزنی با ظرفیت حجم آب قابل تنظیم سالیانه یک میلیارد و 541 میلیون مترمکعب و حجم مخزن سه میلیارد و 409 میلیون مترمکعبی در طول سه سال فعالیت دولت یازدهم اشاره کرد. به گفته این مقام مسئول، سدهای ذکر شده شامل سد فرخی قاین در خراسان جنوبی، سد ماشکید1 (علیا) در سیستان و بلوچستان، سد رودبال داراب (بردنو) در استان فارس، سد سرابی تویسرکان در همدان، سد شهر بیجار (آیت الله بهجت) در گیلان، سد مروک در لرستان، سد ایوشان در لرستان، سد سورک (دهنو) در چهارمحال و بختیاری، سد زیویه در کردستان، سد سررود (قره تیکان) در خراسان رضوی، سد سیمره (هینی مینی) در ایلام، سد سراب گیلانغرب در کرمانشاه، سد تنگ حمام (شهدای گمنام) در کرمانشاه و سد حوضیان در لرستان است. وی افزود: همچنین در این مدت، آبگیری از پنج سد مخزنی شامل سدهای کوچری (دستگاه اجرایی آب تهران)، چهچهه (دستگاه اجرایی آب خراسان رضوی)، عباس آباد کیله (دستگاه اجرایی آب کردستان)، داریان (دستگاه اجرایی شرکت آب نیرو) و ایوان (کنگیر) (دستگاه اجرایی آب ایلام) با ظرفیت مجموع حجم آب قابل تنظیم سالیانه یک میلیارد و 470 میلیون مترمکعب و حجم مخزن 600 میلیون مترمکعب اجرایی شد. حاج رسولیها همچنین گفت: در سه سال دولت یازدهم 125 هزار و 626 هکتار شبکه آبیاری و زهکشی اصلی و 21 هزار و 988 هکتار شبکه آبیاری و زهکشی فرعی در این شرکت به بهره برداری رسید.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
