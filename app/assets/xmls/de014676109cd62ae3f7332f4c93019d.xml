<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Stejl finale med gode minder giver Contador chancen for at rette op på chokstart - Politiken.dk</discussion_title>
<language>danish</language>
<gmt_offset></gmt_offset>
<topic_url>http://politiken.dk/sport/cykling/ECE3350339/stejl-finale-med-gode-minder-giver-contador-chancen-for-at-rette-op-paa-chokstart/</topic_url>
<topic_text>
22. aug. 2016 KL. 09.53 Stejl finale med gode minder giver Contador chancen for at rette op på chokstart Den spanske stjerne har tidligere slået både Froome, Quintana og Valverde på afsluttende stigning. Følg Journalist på Politikens sportsredaktion siden 1978. Uddannet på Aarhuus Stiftstidende fra 1963 til 1966. Annonce 
Efter chokstarten i holdløbet og den forventede massespurt i går får den tredobbelte Vuelta a España-vinder Alberto Contador på dagens 176,4 km lange 3. etape fra Marin til Mirador de Ézaro den første chance for at tilbageerobre noget af det terræn, han på grund af en for svag Tinkoff-trup satte over styr i det indledende kollektive temporidt. 
Ganske vist rummer den første af den spanske rundturs i alt 10 finaler på en stigning ikke mulighed for, at den 33-spanier i et snuptag kan udligne det minus på 52 sekunder, han slæber rundt på i forhold til den britiske Tour de France-konge Chris Froome (Sky) samt Movistars colombiansk-spanske stjerneduo Nairo Quintana og Alejandro Valverde, men Contador er også fuldt ud indstillet på, at handikappet skal mindskes i små bidder. Var også etapemål i 2012 
Og Tinkoff-kaptajnen har tidligere bevist, at han har kunnet sætte alle de tre nævnte rivaler på plads lige netop på den finaleklatretur, der venter i dag. 
Læs også Dansk Vuelta-debutant tæt på etapesejr og førertrøje 
Mirador de Ézaro, som er et udsigtspunkt, der hæver sig over den lille by Dumbria så vestligt, som næsten tænkes kan, i Spanien, dannede nemlig også rammen om afslutningen på 12. etape i Vuelta a España i 2012. 
Stigningen op mod mål er kun 1,8 km lang, og der er blot 260 meter op til toppen, men færden er frygtindgydende stejl med en gennemsnitlig procent på 13,8 og passager på helt op til 25 cirka halvvejs. Hurtigere end de tre rivaler for fire år siden 
For fire år siden forsvarede spanieren Joaquim Rodriguez sin samlede føring ved at krydse målstregen 8 sekunder foran Contador, mens Valverde fulgte som nr. 3 yderligere 5 sekunder efter, og Froome besatte femtepladsen slået med 15 sekunder af Contador. 
Quintana, der dengang kørte sin første store rundtur, satte 1.18 minut til, men var i modsætning til de fire andre ikke involveret i klassementsstriden. 
Denne endte som bekendt med, at Contador hjemførte den anden af sine tre samlede Vuelta-triumfer 1.16 minut foran Valverde og 1.37 foran Rodriguez, mens Froome på fjerdepladsen var distanceret med 10.16 minutter. 
Læs også Nedtur for Contador og Co, der starter Vueltaen med slemt handikap 
Disse kendsgerninger kan anvendes til at styrke Contadors moral inden dagens opgave, men ellers får den spanske favorit brug for helt anderledes håndfaste midler, når minderne i den aktuelle virkelighed skal søges omdannet til et resultat, som kan hjælpe ham til at avancere i klassementet. To stigninger inden selve finalen 
I modsætning til etapen for fire år siden, der var så godt som flad inden turen op mod Mirador de Ézaro, byder dagens styrkeprøve på yderligere to kategoriserede og væsentligt længere – henholdsvis 9,3 og 8,3 km – stigninger inden for de sidste knap 70 km. 
Det inspirerer utvivlsomt feltets angrebsivrige ryttere til at forsøge sig i udbrud, men det sidste lille bjerg virker sandsynligvis så dragende på flere af feltets store navne med evner for den slags eksplosive afslutninger, at det afgørende slag om etapehæderen nok først kommer til at stå på den stejle asfalt op mod målet. 
Læs også Vilde tinder og stribevis af stjerner lover spændende Vuelta-drama 
Herfra fås i øvrigt et vidunderskønt skue ud over havet og Xallas, der er en af de få floder i verden, hvis udmunding har form af et vandfald, som tordner ud i Atlanten fra 40 meters højde. 
Det ænser Vuelta-aktørerne næppe i dysten om de vigtige sekunder, der kan få så markant en indflydelse på det endelige facit om små tre uger i Madrid. Stor ros fra sportsdirektøren 
Den danske Vuelta-debutant Magnus Cort (Orica-BikeExchange), der er kommet så fint fra start, får givetvis vanskeligt ved at leve op til gårsdagens tredjeplads. 
I dag vil fokus hos det australske mandskab først og fremmest være rettet mod holdets colombianske klassementstrumf Esteban Chaves og australieren Simon Gerrans. 
Grafik: Se kortet over Vuelta-ruten Men 23-årige Cort hentede stor ros fra sportsdirektør Niels Stephens for sin indsats i massespurten i Baiona, og han vil utvivlsomt atter have holdets fulde tillid, når der viser sig en ny lejlighed i stil med søndagens. 
</topic_text>
<spam_score>0.08</spam_score>
<post_num>1</post_num>
<post_id>post-1</post_id>
<post_url>http://politiken.dk/sport/cykling/ECE3350339/stejl-finale-med-gode-minder-giver-contador-chancen-for-at-rette-op-paa-chokstart/</post_url>
<post_date>20160822</post_date>
<post_time></post_time>
<username></username>
<post>
22. aug. 2016 KL. 09.53 Stejl finale med gode minder giver Contador chancen for at rette op på chokstart Den spanske stjerne har tidligere slået både Froome, Quintana og Valverde på afsluttende stigning. Følg Journalist på Politikens sportsredaktion siden 1978. Uddannet på Aarhuus Stiftstidende fra 1963 til 1966. Annonce 
Efter chokstarten i holdløbet og den forventede massespurt i går får den tredobbelte Vuelta a España-vinder Alberto Contador på dagens 176,4 km lange 3. etape fra Marin til Mirador de Ézaro den første chance for at tilbageerobre noget af det terræn, han på grund af en for svag Tinkoff-trup satte over styr i det indledende kollektive temporidt. 
Ganske vist rummer den første af den spanske rundturs i alt 10 finaler på en stigning ikke mulighed for, at den 33-spanier i et snuptag kan udligne det minus på 52 sekunder, han slæber rundt på i forhold til den britiske Tour de France-konge Chris Froome (Sky) samt Movistars colombiansk-spanske stjerneduo Nairo Quintana og Alejandro Valverde, men Contador er også fuldt ud indstillet på, at handikappet skal mindskes i små bidder. Var også etapemål i 2012 
Og Tinkoff-kaptajnen har tidligere bevist, at han har kunnet sætte alle de tre nævnte rivaler på plads lige netop på den finaleklatretur, der venter i dag. 
Læs også Dansk Vuelta-debutant tæt på etapesejr og førertrøje 
Mirador de Ézaro, som er et udsigtspunkt, der hæver sig over den lille by Dumbria så vestligt, som næsten tænkes kan, i Spanien, dannede nemlig også rammen om afslutningen på 12. etape i Vuelta a España i 2012. 
Stigningen op mod mål er kun 1,8 km lang, og der er blot 260 meter op til toppen, men færden er frygtindgydende stejl med en gennemsnitlig procent på 13,8 og passager på helt op til 25 cirka halvvejs. Hurtigere end de tre rivaler for fire år siden 
For fire år siden forsvarede spanieren Joaquim Rodriguez sin samlede føring ved at krydse målstregen 8 sekunder foran Contador, mens Valverde fulgte som nr. 3 yderligere 5 sekunder efter, og Froome besatte femtepladsen slået med 15 sekunder af Contador. 
Quintana, der dengang kørte sin første store rundtur, satte 1.18 minut til, men var i modsætning til de fire andre ikke involveret i klassementsstriden. 
Denne endte som bekendt med, at Contador hjemførte den anden af sine tre samlede Vuelta-triumfer 1.16 minut foran Valverde og 1.37 foran Rodriguez, mens Froome på fjerdepladsen var distanceret med 10.16 minutter. 
Læs også Nedtur for Contador og Co, der starter Vueltaen med slemt handikap 
Disse kendsgerninger kan anvendes til at styrke Contadors moral inden dagens opgave, men ellers får den spanske favorit brug for helt anderledes håndfaste midler, når minderne i den aktuelle virkelighed skal søges omdannet til et resultat, som kan hjælpe ham til at avancere i klassementet. To stigninger inden selve finalen 
I modsætning til etapen for fire år siden, der var så godt som flad inden turen op mod Mirador de Ézaro, byder dagens styrkeprøve på yderligere to kategoriserede og væsentligt længere – henholdsvis 9,3 og 8,3 km – stigninger inden for de sidste knap 70 km. 
Det inspirerer utvivlsomt feltets angrebsivrige ryttere til at forsøge sig i udbrud, men det sidste lille bjerg virker sandsynligvis så dragende på flere af feltets store navne med evner for den slags eksplosive afslutninger, at det afgørende slag om etapehæderen nok først kommer til at stå på den stejle asfalt op mod målet. 
Læs også Vilde tinder og stribevis af stjerner lover spændende Vuelta-drama 
Herfra fås i øvrigt et vidunderskønt skue ud over havet og Xallas, der er en af de få floder i verden, hvis udmunding har form af et vandfald, som tordner ud i Atlanten fra 40 meters højde. 
Det ænser Vuelta-aktørerne næppe i dysten om de vigtige sekunder, der kan få så markant en indflydelse på det endelige facit om små tre uger i Madrid. Stor ros fra sportsdirektøren 
Den danske Vuelta-debutant Magnus Cort (Orica-BikeExchange), der er kommet så fint fra start, får givetvis vanskeligt ved at leve op til gårsdagens tredjeplads. 
I dag vil fokus hos det australske mandskab først og fremmest være rettet mod holdets colombianske klassementstrumf Esteban Chaves og australieren Simon Gerrans. 
Grafik: Se kortet over Vuelta-ruten Men 23-årige Cort hentede stor ros fra sportsdirektør Niels Stephens for sin indsats i massespurten i Baiona, og han vil utvivlsomt atter have holdets fulde tillid, når der viser sig en ny lejlighed i stil med søndagens. 
</post>
<signature>

</signature>
<external_links>

</external_links>
<country>DK</country>
<main_image>http://politiken.dk/graphics/pollogo_default.jpg</main_image>
</document>
