<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>مجلس با تصویب اساسنامه پست همه را از بلاتکلیفی نجات داد</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731659/%D9%85%D8%AC%D9%84%D8%B3-%D8%A8%D8%A7-%D8%AA%D8%B5%D9%88%DB%8C%D8%A8-%D8%A7%D8%B3%D8%A7%D8%B3%D9%86%D8%A7%D9%85%D9%87-%D9%BE%D8%B3%D8%AA-%D9%87%D9%85%D9%87-%D8%B1%D8%A7-%D8%A7%D8%B2-%D8%A8%D9%84%D8%A7%D8%AA%DA%A9%D9%84%DB%8C%D9%81%DB%8C-%D9%86%D8%AC%D8%A7%D8%AA-%D8%AF%D8%A7%D8%AF</topic_url>
<topic_text>
مجلس با تصویب اساسنامه پست همه را از بلاتکلیفی نجات داد وزیر ارتباطات و فناوری اطلاعات گفت: از مجلس برای تصویب اساسنامه پست تشکر می‌کنیم که ما را از بلاتکلیفی نجات داد. به گزارش خبرگزاری بسیجاز اصفهان، محمود واعظی صبح امروز پس از دیدار با امام جمعه اصفهان و در حاشیه حضور در شرکت پست اصفهان در جمع خبرنگاران اظهار کرد: هدف همه ما باید این باشد که به مردم خدمت کنیم. وی ضمن اعلام رضایت از اقدامات استان اصفهان تصریح کرد: اگر اداره پست کارش را خوب انجام دهد، مردم از دولت رضایت پیدا می‌کنند. وزیر ارتباطات و فناوری اطلاعات در پایان خاطر نشان کرد: از مجلس برای تصویب اساسنامه پست تشکر می‌کنیم که ما را از بلاتکلیفی نجات داد. با حضور وزیر ارتباطات در شرکت پست اصفهان، پروژه کلبه الکترونیک به آدرس www.ekolbeh.ir با همکاری بخش خصوصی افتتاح و به بهره‌برداری رسید، با بهره‌برداری از این طرح همه دستگاه‌های اداری، سیستم خود را روی این سایت بارگذاری می‌کنند و افراد برای صدور کارت ملی، دفترچه تامین اجتماعی، کد پستی و اقداماتی از این قبیل نیاز به مراجعه حضوری به ادارات ندارند. همچنین پیش از این برنامه نیز، ساختمان پست لاله اصفهان با حضور وزیر ارتباطات و فناوری اطلاعات افتتاح شد. پروژه‌های کلبه الکترونیک (کارپوشه الکترونیکی پست)، بازسازی و نوسازی ناحیه‌ پستی لاله، بازسازی و نوسازی دفتر پست آزادگان، بازسازی و نوسازی دفتر پست شهر هرند، توسعه ایستگاه‌های کارت هوشمند ملی به 53 ایستگاه، بهره‌برداری از سامانه همراه نامه‌رسان که به صورت اپلیکیشن روی موبایل نصب می‌شود، راه‌اندازی نرم‌افزار یکپارچه مبادله پستی، اتمام فاز نخست اجرای طرح ملی GNAF و آغاز پیاده‌سازی طرح استعلامات میان دستگاهی با حضور وزیر ارتباطات در اصفهان به بهره‌برداری می‌رسد. وزیر ارتباطات ضمن اعلام رضایت از اجرای این پروژه‌ها در اصفهان از مسئولان استانی خواست این پروژه ادامه‌دار باشد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731659/%D9%85%D8%AC%D9%84%D8%B3-%D8%A8%D8%A7-%D8%AA%D8%B5%D9%88%DB%8C%D8%A8-%D8%A7%D8%B3%D8%A7%D8%B3%D9%86%D8%A7%D9%85%D9%87-%D9%BE%D8%B3%D8%AA-%D9%87%D9%85%D9%87-%D8%B1%D8%A7-%D8%A7%D8%B2-%D8%A8%D9%84%D8%A7%D8%AA%DA%A9%D9%84%DB%8C%D9%81%DB%8C-%D9%86%D8%AC%D8%A7%D8%AA-%D8%AF%D8%A7%D8%AF</post_url>
<post_date>20160822</post_date>
<post_time>0732</post_time>
<username>info@basijnews.ir</username>
<post>
مجلس با تصویب اساسنامه پست همه را از بلاتکلیفی نجات داد وزیر ارتباطات و فناوری اطلاعات گفت: از مجلس برای تصویب اساسنامه پست تشکر می‌کنیم که ما را از بلاتکلیفی نجات داد. به گزارش خبرگزاری بسیجاز اصفهان، محمود واعظی صبح امروز پس از دیدار با امام جمعه اصفهان و در حاشیه حضور در شرکت پست اصفهان در جمع خبرنگاران اظهار کرد: هدف همه ما باید این باشد که به مردم خدمت کنیم. وی ضمن اعلام رضایت از اقدامات استان اصفهان تصریح کرد: اگر اداره پست کارش را خوب انجام دهد، مردم از دولت رضایت پیدا می‌کنند. وزیر ارتباطات و فناوری اطلاعات در پایان خاطر نشان کرد: از مجلس برای تصویب اساسنامه پست تشکر می‌کنیم که ما را از بلاتکلیفی نجات داد. با حضور وزیر ارتباطات در شرکت پست اصفهان، پروژه کلبه الکترونیک به آدرس www.ekolbeh.ir با همکاری بخش خصوصی افتتاح و به بهره‌برداری رسید، با بهره‌برداری از این طرح همه دستگاه‌های اداری، سیستم خود را روی این سایت بارگذاری می‌کنند و افراد برای صدور کارت ملی، دفترچه تامین اجتماعی، کد پستی و اقداماتی از این قبیل نیاز به مراجعه حضوری به ادارات ندارند. همچنین پیش از این برنامه نیز، ساختمان پست لاله اصفهان با حضور وزیر ارتباطات و فناوری اطلاعات افتتاح شد. پروژه‌های کلبه الکترونیک (کارپوشه الکترونیکی پست)، بازسازی و نوسازی ناحیه‌ پستی لاله، بازسازی و نوسازی دفتر پست آزادگان، بازسازی و نوسازی دفتر پست شهر هرند، توسعه ایستگاه‌های کارت هوشمند ملی به 53 ایستگاه، بهره‌برداری از سامانه همراه نامه‌رسان که به صورت اپلیکیشن روی موبایل نصب می‌شود، راه‌اندازی نرم‌افزار یکپارچه مبادله پستی، اتمام فاز نخست اجرای طرح ملی GNAF و آغاز پیاده‌سازی طرح استعلامات میان دستگاهی با حضور وزیر ارتباطات در اصفهان به بهره‌برداری می‌رسد. وزیر ارتباطات ضمن اعلام رضایت از اجرای این پروژه‌ها در اصفهان از مسئولان استانی خواست این پروژه ادامه‌دار باشد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
