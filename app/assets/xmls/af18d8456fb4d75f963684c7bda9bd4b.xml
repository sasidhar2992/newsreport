<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>پایگاه نظامی روسیه در همدان؟</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386208/%D9%BE%D8%A7%DB%8C%DA%AF%D8%A7%D9%87-%D9%86%D8%B8%D8%A7%D9%85%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D9%87%D9%85%D8%AF%D8%A7%D9%86</topic_url>
<topic_text>
پایگاه نظامی روسیه در همدان؟ عطاء الله مهاجرانی نوشت: آمریکا تقریبا در تمامی کشورهای همسایه ایران پایگاه های متنوع نظامی دارد، تا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند. گروه سیاسی: عطاء الله مهاجرانی در یادداشتی پیرامون استفاده جنگنده های روسیه از پایگاه هوایی نوژه همدان نوشت: آمریکا تقریبا در تمامی کشورهای همسایه ایران پایگاه های متنوع نظامی دارد، تا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند.به گزارش بولتن نیوز، متن این یادداشت که در وبلاگ شخصی نگارنده نیز منتشر شده به شرح زیر است؟الف: مدتی ست در شبکه های اجتماعی و رسانه ها و نیز برخی شبکه های خبری به ویژه بی بی سی و وی-او-ای، در باره حضور هواپیماهای نظامی روسیه در پایگاه نوژه همدان، بحث و گفتگوی بسیاری می شود. انگارهمگی نگران آسیب دیدن استقلال ایران و مخدوش شدن اصل حاکمیت ملی هستند. آیا به واقع چنین است؟ آمریکا و انگلستان که دولت ملی مصدق را با کودتای نظامی سرنگون کردند، نگران ایران و مخدوش شدن اصلی از اصول قانون اساسی ایران هستند؟آمریکا تقریبا در تمامی کشورهای همسایه ایران پایگاه های متنوع نظامی دارد، که نمونه های اعلام شده آن ها از این قبیل اند:یکم: پایگاه اینجرلیک در ترکیهدوم: پایگاه بگرام در افغانستانسوم: پایگاه شمسی در بلوچستان پاکستانچهارم: پایگاه مناس در قرقیزستانپنجم: پایگاه پرینس سلطان در عربستانششم: پایگاه علی سالم و پایگاه احد الجابر در کویتهفتم: پایگاه الحدید در قطرهشتم: پایگاه پنجم ناوگان دریایی امریکا و نیز پایگاه شیخ عیسی در بحریننهم: پایگاه الظفره در اماراتدهم: پایگاه بومرت در عمانتا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند.به گمانم مخالفت آمریکا و هم پیمانانش با پیشرفت استراتژیک سیستم موشک های دور برد ایران از همین زاویه قابل تفسیراست. تمامی این پایگاه ها در نقطه هدف سیستم موشکی ایران می توانند قرار بگیرند.ب: کارشناسانی که نگران عبور هواپیماهای جنگنده روسیه از ایران و مخدوش شدن اصول قانون اساسی هم هستند! به اصل ۱۴۶ استناد می کنند. به گمانم استنادشان به اصل ۱۴۶ کاملا بلاوجه و البته مغالطه آمیز است.در پیش نویس قانون اساسی، در اصل ۱۲۲، در باره عبور و اقامت ارتش های خارجی در ایران و یا از ایران اشاره شده بود.اصل ۱۲۲ - هیچ افسر و سرباز خارجی به خدمت نظام در ایران مشغول نمی شود، عبور یا اقامت نیروی نظامی خارجی از کشور تنها با رعایت مصالح کشور و آن هم با تشخیص و تصویب سه چهارم کل نمایندگان مجلس شورای اسلامی ممکن است.» نکته قابل توجه در پیش نویس، پذیرش اصل عبور و یا حتی اقامت یعنی استقرار نیروی نظامی خارجی بوده است.این اصل در مجلس بررسی قانون اساسی رای لازم را احراز نکرد.در مورد اصل ۱۴۶« استقرار هر گونه پایگاه نظامی خارجی در کشور هر چند به عنوان استفاده‏های صلح ‏آمیز باشد ممنوع است.»در مجلس بررسی قانون اساسی بحث مفصلی صورت نگرفته است. تنها آقای ابوالحسن بنی صدر اشاره کرده اند که با توجه به این اصل اگر ما خواستیم به فلسطینی ها پایگاه نظامی بدهیم، نمی توانیم! دکتر بهشتی نایب رئیس مجلس از ایشان می پرسند، پایگاه می خواهید، بدهید!؟ بنی صدر می گوید: می خواهیم در ایران تعلیمات نطامی ببینند آیا بدهیم یا ندهیم؟ ( مشروح مذاکرات مجلس بررسی قانون اساسی، جلد دوم، جلسه ۵۰، صفحه ۱۳۷۵)اسناد کمیسیون های مجلس بررسی قانون اساسی منتشر نشده است تا بدانیم از استقرار پایگاه، چه مرادی داشته اند. به گمانم تعبیر پایگاه نظامی و واژه استقرار، مفهومی شبیه همان پایگاه های آمریکا در منطقه به ذهن متبادر می کند. یا همان پایگاه های نظامی و اطلاعاتی امریکا در ایران قبل از انقلاب. به عنوان نمونه امریکایی ها برای رصد دریای مازندران و اتحاد شوروی در بهشهر، پایگاه اطلاعاتی داشتند. هیچ نظامی و یا ایرانی حق بازدید از آن پایگاه را نداشت. یک وقت شاه خواسته بود از ان پایگاه بازدید کند. به او گفته بودند، بایست از واشنگتن موافقت کسب شود!ج: حضور و ورود روسیه در بحران سوریه، تصمیمی استراتژیک و از زاویه منافع و مصالح ملی ایرانیان و ایران، اتفاقی بسیار مهم بوده است. سقوط رژیم بشار اسد- با همه نقدهای موجهی که متوجه اوست.- ما را با وضعیت بسیار مصیبت باری رویارو می کرد یا می کند. تصور کنید گروه هایی همانند جبهة النصره و احرار الشام و نورالدین زنگی و القاعده و داعش بر سوریه اگر حاکم شوند. گام بعدی سلطه آنان بر عراق و لبنان خواهد بود. به گمانم تصور چنان وضعیتی این تصدیق را به همراه دارد که همراهی روسیه در سرکوب گروه های تروریستی در سوریه، اقدامی موثر بوده است.شاید هم همین تاثیر و بر هم زدن نقشه از پیش طراحی شده برای سوریه، موجب واکنش ها نسبت به استفاده روسیه از پایگاه نوژه شده است. به گمانم دریغ است که تا این حد نگران اسیب دیدن اصل ۱۴۶ باشند و اندوه بخورند. روس ها نه در همدان « پایگاه» دارند و نه « مستقر » شده اند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386208/%D9%BE%D8%A7%DB%8C%DA%AF%D8%A7%D9%87-%D9%86%D8%B8%D8%A7%D9%85%DB%8C-%D8%B1%D9%88%D8%B3%DB%8C%D9%87-%D8%AF%D8%B1-%D9%87%D9%85%D8%AF%D8%A7%D9%86</post_url>
<post_date>20160822</post_date>
<post_time>0605</post_time>
<username>info@bultannews.com</username>
<post>
پایگاه نظامی روسیه در همدان؟ عطاء الله مهاجرانی نوشت: آمریکا تقریبا در تمامی کشورهای همسایه ایران پایگاه های متنوع نظامی دارد، تا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند. گروه سیاسی: عطاء الله مهاجرانی در یادداشتی پیرامون استفاده جنگنده های روسیه از پایگاه هوایی نوژه همدان نوشت: آمریکا تقریبا در تمامی کشورهای همسایه ایران پایگاه های متنوع نظامی دارد، تا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند.به گزارش بولتن نیوز، متن این یادداشت که در وبلاگ شخصی نگارنده نیز منتشر شده به شرح زیر است؟الف: مدتی ست در شبکه های اجتماعی و رسانه ها و نیز برخی شبکه های خبری به ویژه بی بی سی و وی-او-ای، در باره حضور هواپیماهای نظامی روسیه در پایگاه نوژه همدان، بحث و گفتگوی بسیاری می شود. انگارهمگی نگران آسیب دیدن استقلال ایران و مخدوش شدن اصل حاکمیت ملی هستند. آیا به واقع چنین است؟ آمریکا و انگلستان که دولت ملی مصدق را با کودتای نظامی سرنگون کردند، نگران ایران و مخدوش شدن اصلی از اصول قانون اساسی ایران هستند؟آمریکا تقریبا در تمامی کشورهای همسایه ایران پایگاه های متنوع نظامی دارد، که نمونه های اعلام شده آن ها از این قبیل اند:یکم: پایگاه اینجرلیک در ترکیهدوم: پایگاه بگرام در افغانستانسوم: پایگاه شمسی در بلوچستان پاکستانچهارم: پایگاه مناس در قرقیزستانپنجم: پایگاه پرینس سلطان در عربستانششم: پایگاه علی سالم و پایگاه احد الجابر در کویتهفتم: پایگاه الحدید در قطرهشتم: پایگاه پنجم ناوگان دریایی امریکا و نیز پایگاه شیخ عیسی در بحریننهم: پایگاه الظفره در اماراتدهم: پایگاه بومرت در عمانتا به حال نشنیده ایم که کسی نگران این همه پایگاه نظامی امریکا در منطقه خاورمیانه باشد. اگر نقشه منطقه جغرافیایی پایگاه را دقیق ببینید، مثل حلقه قرمزی کشور ما را محاصره کرده اند.به گمانم مخالفت آمریکا و هم پیمانانش با پیشرفت استراتژیک سیستم موشک های دور برد ایران از همین زاویه قابل تفسیراست. تمامی این پایگاه ها در نقطه هدف سیستم موشکی ایران می توانند قرار بگیرند.ب: کارشناسانی که نگران عبور هواپیماهای جنگنده روسیه از ایران و مخدوش شدن اصول قانون اساسی هم هستند! به اصل ۱۴۶ استناد می کنند. به گمانم استنادشان به اصل ۱۴۶ کاملا بلاوجه و البته مغالطه آمیز است.در پیش نویس قانون اساسی، در اصل ۱۲۲، در باره عبور و اقامت ارتش های خارجی در ایران و یا از ایران اشاره شده بود.اصل ۱۲۲ - هیچ افسر و سرباز خارجی به خدمت نظام در ایران مشغول نمی شود، عبور یا اقامت نیروی نظامی خارجی از کشور تنها با رعایت مصالح کشور و آن هم با تشخیص و تصویب سه چهارم کل نمایندگان مجلس شورای اسلامی ممکن است.» نکته قابل توجه در پیش نویس، پذیرش اصل عبور و یا حتی اقامت یعنی استقرار نیروی نظامی خارجی بوده است.این اصل در مجلس بررسی قانون اساسی رای لازم را احراز نکرد.در مورد اصل ۱۴۶« استقرار هر گونه پایگاه نظامی خارجی در کشور هر چند به عنوان استفاده‏های صلح ‏آمیز باشد ممنوع است.»در مجلس بررسی قانون اساسی بحث مفصلی صورت نگرفته است. تنها آقای ابوالحسن بنی صدر اشاره کرده اند که با توجه به این اصل اگر ما خواستیم به فلسطینی ها پایگاه نظامی بدهیم، نمی توانیم! دکتر بهشتی نایب رئیس مجلس از ایشان می پرسند، پایگاه می خواهید، بدهید!؟ بنی صدر می گوید: می خواهیم در ایران تعلیمات نطامی ببینند آیا بدهیم یا ندهیم؟ ( مشروح مذاکرات مجلس بررسی قانون اساسی، جلد دوم، جلسه ۵۰، صفحه ۱۳۷۵)اسناد کمیسیون های مجلس بررسی قانون اساسی منتشر نشده است تا بدانیم از استقرار پایگاه، چه مرادی داشته اند. به گمانم تعبیر پایگاه نظامی و واژه استقرار، مفهومی شبیه همان پایگاه های آمریکا در منطقه به ذهن متبادر می کند. یا همان پایگاه های نظامی و اطلاعاتی امریکا در ایران قبل از انقلاب. به عنوان نمونه امریکایی ها برای رصد دریای مازندران و اتحاد شوروی در بهشهر، پایگاه اطلاعاتی داشتند. هیچ نظامی و یا ایرانی حق بازدید از آن پایگاه را نداشت. یک وقت شاه خواسته بود از ان پایگاه بازدید کند. به او گفته بودند، بایست از واشنگتن موافقت کسب شود!ج: حضور و ورود روسیه در بحران سوریه، تصمیمی استراتژیک و از زاویه منافع و مصالح ملی ایرانیان و ایران، اتفاقی بسیار مهم بوده است. سقوط رژیم بشار اسد- با همه نقدهای موجهی که متوجه اوست.- ما را با وضعیت بسیار مصیبت باری رویارو می کرد یا می کند. تصور کنید گروه هایی همانند جبهة النصره و احرار الشام و نورالدین زنگی و القاعده و داعش بر سوریه اگر حاکم شوند. گام بعدی سلطه آنان بر عراق و لبنان خواهد بود. به گمانم تصور چنان وضعیتی این تصدیق را به همراه دارد که همراهی روسیه در سرکوب گروه های تروریستی در سوریه، اقدامی موثر بوده است.شاید هم همین تاثیر و بر هم زدن نقشه از پیش طراحی شده برای سوریه، موجب واکنش ها نسبت به استفاده روسیه از پایگاه نوژه شده است. به گمانم دریغ است که تا این حد نگران اسیب دیدن اصل ۱۴۶ باشند و اندوه بخورند. روس ها نه در همدان « پایگاه» دارند و نه « مستقر » شده اند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
