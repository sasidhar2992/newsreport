<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Міна прилетіла в той момент, коли я натискав на спуск камери – автор фото «Перемир’я в Широкині»</discussion_title>
<language>ukrainian</language>
<gmt_offset></gmt_offset>
<topic_url>http://www.radiosvoboda.org/a/27937620.html</topic_url>
<topic_text>
Міна прилетіла в той момент, коли я натискав на спуск камери – автор фото «Перемир’я в Широкині» 22 серпня 2016, 10:58 Фото «Перемир’я в Широкині» Дмитра Муравського викликало полеміку в професійному середовищі ПОДІЛИТИСЬ Share on Odnoklassniki Друк 
Фотографія Дмитра Муравського із селища Широкине поблизу Маріуполя швидко розійшлася по соціальних мережах як ілюстрація перемир’я, яке існує лише формально. Ця та інші роботи волонтера викликали обурення в професійних фотографів, зокрема деякі з них обвинуватили автора у постановочних фото. Думка одного з них – після інтерв’ю. Муравський знімає на фронті з самого початку війни, але раніше жодна з його фотографій не ставала такою популярною. 
– Ваша світлина з Широкина дуже швидко стала популярною в українському Інтернеті. Як Вам вдалося зробити цей кадр? 
– Я ніколи не хотів бути професійним фотографом чи журналістом, але зараз життя змусило – як волонтер я іноді маю брати камеру в руки. Фотографую на фронті з 2014 року, але ніколи не вивчав правила документального чи постановочного фото. Снайпер на позиції 
Більшість фото я викладаю в себе на Facebook для особистого користування, для друзів і знайомих, щоб вони знали, чим я займаюсь. Також щоб їх могли собі скачати ті, кого я фотографував, тому що в мене зазвичай немає часу їх відправляти. 
Фото, яке стало популярним після поста Юрія Бутусова, зроблене в селищі Широкине. Події відбувалися в день мого народження, 4 червня, я цей день ніколи не забуду, навіть якщо захочу. Це «крайня» точка, там ведуться активні бойові дії, мінімум 1-2 рази на день вогневий контакт. Говорити про будь-яку постановку – безглуздя. Щоб це зрозуміти, треба там побувати – навіть рухатися складно, не те щоб композицію ставити. 19 серпня я там, до речі, був знову – заступник міністра оборони вручав нагороди бійцям. Прифронтові діти 
Я не люблю слово «пощастило», на війні стаєш трохи забобонним. Ми знімали позиції, трохи з обох боків стріляли. Вулиця на фото прострілюється, до позицій сепаратистів там близько 300 метрів. Праворуч паркан на якому написано «Спасибо деду за победу», тому що ще в травні 2015 року там були позиції бойовиків. 
Коли почули як виходить міна, то побігли, а хлопці, які нас прикривали, побігли слідом. Ми сховалися за металевими щитами і я подивився назад – один з бійців підвернув ногу і його несли двоє інших. Я не міг втратити такий момент, хоча на мене й кричали, щоб я втікав, і зробив фотографію. І саме в цей момент прилітає міна. Те, що я пережив, мені мабуть ще довго буде снитися, передати це словами неможливо. 
Щодо коляски на фотографії – на ній возять боєприпаси, щоб було швидше. Кожного дня, один чи два рази, в них в Широкині є бойовий контакт. 
– Ви фотографію не обробляли? 
– Тільки трохи підрізав і додав контрасту. Раніше, коли я знімав Іловайськ, наприклад, то робив чорно-білі фотографії. Значно пізніше мені пояснили, що треба знімати в форматі RAW, тому що він кращий для обробки. В мене, до речі, є ще кілька кадрів тих же бійців, але без вибуху. Вони там біжать і сміються – хто був, знає, що це така захисна реакція організму. 
Від мене до трьох «морпіхів» було близько 100 метрів, а від них до вибуху – ще метрів 50. Об’єктив із великою фокусною відстанню (телеоб’єктив) візуально робить тло ближче до об’єкту, аніж воно є. Це морські піхотинці з Криму, вони не хотіли обличчя показувати, але погодилися дати інтерв’ю. 
– Для кого Ви зазвичай фотографуєте? Яка у Вас камера? 
– До мене звертаються найрізноманітніші люди й видання. Наприклад, зараз написали з Міністерства інформації, хочуть фотографії для календаря. Іноді я працюю на замовлення журналів чи видавництв, тому роблю зараз різні фотографії – і репортажні, коли є лише я, подія і мій фотоапарат, і для плакатів. Зокрема мої роботи є в маріупольській серії «Захисти рідне місто», вони кілька місяців висять на вулицях. Дмитро Муравський поблизу Донецького аеропорту 
Щодо фотоапаратів, то просто зараз в мене під рукою Canon EOS 5Ds, є ще 5D Mark II і 5D Mark III. Деякі знімки я роблю із дуже довгим фокусом – в мене є об’єктив 400 мм із діафрагмою 2.8. Є знімки на дистанції півтора-два кілометри. Зокрема так знімав в Донецькому аеропорту, коли розбирали тіла загиблих. Ми вели об’єктивний контроль, тому що відбутися могло будь що – могли потрапити під обстріл, могли підірватися на розтяжці. 
Я, мабуть, зробив помилку, коли виклав в «Фейсбуці» усі фото разом – і репортаж, і «мирні». В мене ще багато фотографій, які я нікому не показую. З політичних причин, з особистих причин. Думаю, для них час ще прийде. Гарячі будні кулеметника 
– На фотографіях Ви самі одягнені в камуфляж. Ви кадровий військовий? 
– Ні, і ніколи ним не був, лише служив строкову службу 27 років тому. Але я багато спілкувався із військовими, допомагав їм. Років 6 тому я отримав допуск до польотів на військових літаках, також їх знімав. Коли почалася війна, я став волонтером і фотокореспондентом видання «Крила країни». Протягом цих двох років я виконував різні обов’язки – в мене є гарний досвід з управління, який тут можна використовувати. Зараз я є радником міністра оборони, працюю на громадських засадах і займаюсь інформаційною політикою. Я знімаю тут лише тому, що мало хто з професійних фотографів ефективно працює з армією. І ми зараз намагаємось побудувати комунікації із активістами і волонтерами, хто міг би знімати військових. Деякі з них просто зараз працюють в підрозділах CIMIC – цивільно-військового співробітництва. Цивільні люди можуть подивитися на те, що відбувається в армії зі сторони і зрозуміти деякі речі краще. Дмитро Муравський раніше фотографував літаки 
Одним з тих, хто вважає фотографію Муравського постановочною є Єфрем Лукацький – досвідчений фотокореспондент і редактор інформаційної агенції Associated Press. В коментарі Радіо Свобода він повідомив, що ознайомився із аргументами Дмитра Муравського, брав участь в обговорені у соціальних мережах і передивився відео з бійцями-героями, але від висновку не відмовляється – фотографія «Перемир’я в Широкині» постановочна і він би її для публікацій в ЗМІ не брав. 
«Це не лише моя думка, а також думка інших колег, зокрема піротехніків. Фотографія – це як книга, дуже важливими є деталі. Я розумію, що коляска могла бути, все буває в житті. Але чудово видно, що фотографія зроблена зі штатива. Також каміння від вибуху ще не впало на землю, а він вже зробив фотографію», – заявив Лукацький. 
На усіх інших роботах Муравського каміння також в повітрі, каже фотограф Associated Press. «Я можу повірити, що один раз таке може статися, але щоб на усіх фотографіях каміння було в повітрі – такого, на жаль, не буває», – говорить репортер. 
Лукацький наголосив, що було б добре, якби Муравський показав інші фотографії з серії – ті, що він зробив до і після вибуху, і так звану «EXIF data» – детальну інформацію про параметри камери і саму фотографію. 
Радіо Свобода готове опублікувати інші позиції з приводу фотографії Дмитра Муравського. ЗВЕРНИ УВАГУ 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.radiosvoboda.org/a/27937620.html</post_url>
<post_date>20160822</post_date>
<post_time></post_time>
<username></username>
<post>
Міна прилетіла в той момент, коли я натискав на спуск камери – автор фото «Перемир’я в Широкині» 22 серпня 2016, 10:58 Фото «Перемир’я в Широкині» Дмитра Муравського викликало полеміку в професійному середовищі ПОДІЛИТИСЬ Share on Odnoklassniki Друк 
Фотографія Дмитра Муравського із селища Широкине поблизу Маріуполя швидко розійшлася по соціальних мережах як ілюстрація перемир’я, яке існує лише формально. Ця та інші роботи волонтера викликали обурення в професійних фотографів, зокрема деякі з них обвинуватили автора у постановочних фото. Думка одного з них – після інтерв’ю. Муравський знімає на фронті з самого початку війни, але раніше жодна з його фотографій не ставала такою популярною. 
– Ваша світлина з Широкина дуже швидко стала популярною в українському Інтернеті. Як Вам вдалося зробити цей кадр? 
– Я ніколи не хотів бути професійним фотографом чи журналістом, але зараз життя змусило – як волонтер я іноді маю брати камеру в руки. Фотографую на фронті з 2014 року, але ніколи не вивчав правила документального чи постановочного фото. Снайпер на позиції 
Більшість фото я викладаю в себе на Facebook для особистого користування, для друзів і знайомих, щоб вони знали, чим я займаюсь. Також щоб їх могли собі скачати ті, кого я фотографував, тому що в мене зазвичай немає часу їх відправляти. 
Фото, яке стало популярним після поста Юрія Бутусова, зроблене в селищі Широкине. Події відбувалися в день мого народження, 4 червня, я цей день ніколи не забуду, навіть якщо захочу. Це «крайня» точка, там ведуться активні бойові дії, мінімум 1-2 рази на день вогневий контакт. Говорити про будь-яку постановку – безглуздя. Щоб це зрозуміти, треба там побувати – навіть рухатися складно, не те щоб композицію ставити. 19 серпня я там, до речі, був знову – заступник міністра оборони вручав нагороди бійцям. Прифронтові діти 
Я не люблю слово «пощастило», на війні стаєш трохи забобонним. Ми знімали позиції, трохи з обох боків стріляли. Вулиця на фото прострілюється, до позицій сепаратистів там близько 300 метрів. Праворуч паркан на якому написано «Спасибо деду за победу», тому що ще в травні 2015 року там були позиції бойовиків. 
Коли почули як виходить міна, то побігли, а хлопці, які нас прикривали, побігли слідом. Ми сховалися за металевими щитами і я подивився назад – один з бійців підвернув ногу і його несли двоє інших. Я не міг втратити такий момент, хоча на мене й кричали, щоб я втікав, і зробив фотографію. І саме в цей момент прилітає міна. Те, що я пережив, мені мабуть ще довго буде снитися, передати це словами неможливо. 
Щодо коляски на фотографії – на ній возять боєприпаси, щоб було швидше. Кожного дня, один чи два рази, в них в Широкині є бойовий контакт. 
– Ви фотографію не обробляли? 
– Тільки трохи підрізав і додав контрасту. Раніше, коли я знімав Іловайськ, наприклад, то робив чорно-білі фотографії. Значно пізніше мені пояснили, що треба знімати в форматі RAW, тому що він кращий для обробки. В мене, до речі, є ще кілька кадрів тих же бійців, але без вибуху. Вони там біжать і сміються – хто був, знає, що це така захисна реакція організму. 
Від мене до трьох «морпіхів» було близько 100 метрів, а від них до вибуху – ще метрів 50. Об’єктив із великою фокусною відстанню (телеоб’єктив) візуально робить тло ближче до об’єкту, аніж воно є. Це морські піхотинці з Криму, вони не хотіли обличчя показувати, але погодилися дати інтерв’ю. 
– Для кого Ви зазвичай фотографуєте? Яка у Вас камера? 
– До мене звертаються найрізноманітніші люди й видання. Наприклад, зараз написали з Міністерства інформації, хочуть фотографії для календаря. Іноді я працюю на замовлення журналів чи видавництв, тому роблю зараз різні фотографії – і репортажні, коли є лише я, подія і мій фотоапарат, і для плакатів. Зокрема мої роботи є в маріупольській серії «Захисти рідне місто», вони кілька місяців висять на вулицях. Дмитро Муравський поблизу Донецького аеропорту 
Щодо фотоапаратів, то просто зараз в мене під рукою Canon EOS 5Ds, є ще 5D Mark II і 5D Mark III. Деякі знімки я роблю із дуже довгим фокусом – в мене є об’єктив 400 мм із діафрагмою 2.8. Є знімки на дистанції півтора-два кілометри. Зокрема так знімав в Донецькому аеропорту, коли розбирали тіла загиблих. Ми вели об’єктивний контроль, тому що відбутися могло будь що – могли потрапити під обстріл, могли підірватися на розтяжці. 
Я, мабуть, зробив помилку, коли виклав в «Фейсбуці» усі фото разом – і репортаж, і «мирні». В мене ще багато фотографій, які я нікому не показую. З політичних причин, з особистих причин. Думаю, для них час ще прийде. Гарячі будні кулеметника 
– На фотографіях Ви самі одягнені в камуфляж. Ви кадровий військовий? 
– Ні, і ніколи ним не був, лише служив строкову службу 27 років тому. Але я багато спілкувався із військовими, допомагав їм. Років 6 тому я отримав допуск до польотів на військових літаках, також їх знімав. Коли почалася війна, я став волонтером і фотокореспондентом видання «Крила країни». Протягом цих двох років я виконував різні обов’язки – в мене є гарний досвід з управління, який тут можна використовувати. Зараз я є радником міністра оборони, працюю на громадських засадах і займаюсь інформаційною політикою. Я знімаю тут лише тому, що мало хто з професійних фотографів ефективно працює з армією. І ми зараз намагаємось побудувати комунікації із активістами і волонтерами, хто міг би знімати військових. Деякі з них просто зараз працюють в підрозділах CIMIC – цивільно-військового співробітництва. Цивільні люди можуть подивитися на те, що відбувається в армії зі сторони і зрозуміти деякі речі краще. Дмитро Муравський раніше фотографував літаки 
Одним з тих, хто вважає фотографію Муравського постановочною є Єфрем Лукацький – досвідчений фотокореспондент і редактор інформаційної агенції Associated Press. В коментарі Радіо Свобода він повідомив, що ознайомився із аргументами Дмитра Муравського, брав участь в обговорені у соціальних мережах і передивився відео з бійцями-героями, але від висновку не відмовляється – фотографія «Перемир’я в Широкині» постановочна і він би її для публікацій в ЗМІ не брав. 
«Це не лише моя думка, а також думка інших колег, зокрема піротехніків. Фотографія – це як книга, дуже важливими є деталі. Я розумію, що коляска могла бути, все буває в житті. Але чудово видно, що фотографія зроблена зі штатива. Також каміння від вибуху ще не впало на землю, а він вже зробив фотографію», – заявив Лукацький. 
На усіх інших роботах Муравського каміння також в повітрі, каже фотограф Associated Press. «Я можу повірити, що один раз таке може статися, але щоб на усіх фотографіях каміння було в повітрі – такого, на жаль, не буває», – говорить репортер. 
Лукацький наголосив, що було б добре, якби Муравський показав інші фотографії з серії – ті, що він зробив до і після вибуху, і так звану «EXIF data» – детальну інформацію про параметри камери і саму фотографію. 
Радіо Свобода готове опублікувати інші позиції з приводу фотографії Дмитра Муравського. ЗВЕРНИ УВАГУ 
</post>
<signature>

</signature>
<external_links>

</external_links>
<country>US</country>
<main_image></main_image>
</document>
