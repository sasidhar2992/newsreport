<?xml version="1.0" encoding="UTF-8"?>
<document>
<type>mainstream</type>
<forum>http://www.ziaruldeiasi.ro/rss</forum>
<forum_title>Ziarul de Iasi - Editia 2016-08-22</forum_title>
<discussion_title>Medaliat român de import</discussion_title>
<language>romanian</language>
<gmt_offset></gmt_offset>
<topic_url>http://www.ziaruldeiasi.ro//stiri/medaliat-roman-de-import--136735.html</topic_url>
<topic_text>
În ultima zi, Albert Saritov a adus cea de-a cincea medalie olimpică a delegaţiei noastre la Jocurile Olimpice de la Rio de Janeiro: bronz la lupte libere categoria 97 kg Bilanţul României la Rio a crescut în ultima zi de întreceri, prin medalia de bronz cucerită de luptătorul Albert Saritov, la categoria 97 kg, stilul liber. Totodată, Albert Saritov este primul sportiv naturalizat care a cucerit o medalie pentru România. În primul meci, în optimile de finală, Saritov l-a învins, cu scorul de 5-2, pe moldoveanul Nicolai Ceban. Următorul adversar se arăta mai dificil, americanul Kyle Snyder, care a trecut, cu scorul de 10-3, de cubanezul Javier Cortina. Şi într-adevăr Snyder s-a arătat foarte puternic, în timp ce Saritov a acţionat timorat. Până la urmă, americanul a câştigat cu o decizie de 7-0, iar Albert a trebuit să aştepte evoluţia ulterioară a lui Snyder pentru a vedea dacă poate continua. Până la urmă, americanul s-a calificat în finală, iar Saritov a intrat în recalificări cu cubanezul Cortina. Saritov a câştigat cu 8-1 şi a ajuns să lupte pentru bronz cu sportivul georgian Elizbar Odikadze. Mult mai decis decât până acum, Albert a câştigat prin superioritate şi a intrat în posesia medaliei de bronz. Saritov s-a născut acum 31 de ani la Hasaviurt (Cecenia) şi a reprezentat până în acest an Rusia la competiţiile internaţionale, cel mai mare succes fiind un bronz la CM din 2011. Cu acest succes, bilanţul olimpic românesc la Rio cuprinde o medalie de aur (echipa feminină de spadă), una de argint(dublul de tenis Florin Mergea / Horia Tecău) şi trei de bronz (echipajul de 8 plus 1 feminin, Gabriel Sâncrăian la haltere şi Albert Saritov la lupte libere).
</topic_text>
<spam_score>0.16</spam_score>
<post_num>3</post_num>
<post_id>post-3</post_id>
<post_url>http://www.ziaruldeiasi.ro//stiri/medaliat-roman-de-import--136735.html</post_url>
<post_date>20160822</post_date>
<post_time></post_time>
<username>dc</username>
<post>
incultura se vede de la o posta amice; va de capul vostru de sarantoci ziaristi facuti la pomana porcului
</post>
<signature>

</signature>
<external_links>

</external_links>
<country>RO</country>
<main_image></main_image>
</document>
