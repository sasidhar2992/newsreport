<?xml version="1.0" encoding="UTF-8"?>
<document>
<type>mainstream</type>
<forum>http://maroelamedia.co.za/feed</forum>
<forum_title>Maroela Media</forum_title>
<discussion_title>Man vas oor broer (12) se moord</discussion_title>
<language>afrikaans</language>
<gmt_offset></gmt_offset>
<topic_url>http://maroelamedia.co.za/nuus/sa-nuus/man-vas-oor-broer-12-se-moord/</topic_url>
<topic_text>
Stuur &apos;n skakel na hierdie bladsy vir &apos;n vriend(Dit maak in &apos;n nuwe venster oop) Argieffoto ŉ 30-jarige man sal vandag in die Mmabatho-landdroshof verskyn nadat hy na bewering sy 12-jarige broer vermoor het.
Lt.kol. Pelonomi Makau, woordvoerder van die polisie, het gesê die seun se liggaam is Woensdag in ŉ verlate huis in die Masutlhe-nedersetting naby Mahikeng gevind. 
“Straatsmouse wat in die huis ingegaan het, het op die seun se lyk afgekom. Hy was nog in sy skooluniform geklee en daar was geen ooglopende beserings aan sy liggaam nie,” het Makau gesê. 
ŉ Geregtelike doodsondersoek is aanvanklik gedoen, maar dit is na ŉ saak van moord verander nadat ŉ nadoodse ondersoek getoon het dat die seun verwurg is. “Die polisie se voorlopige ondersoek het aangedui dat die oorledene die laaste keer saam met sy broer lewend gesien is,” het Makau gesê. 
“Die ondersoekspan het Vrydag die oorledene se broer ondervra en hy het erken dat hy sy jonger broer verwurg het. Hy is onmiddellik in hegtenis geneem.” 
Volgens Makau is die motief vir die moord nog nie bekend nie.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://maroelamedia.co.za/nuus/sa-nuus/man-vas-oor-broer-12-se-moord/</post_url>
<post_date>20160822</post_date>
<post_time>0708</post_time>
<username>Mariné Lourens</username>
<post>
Stuur &apos;n skakel na hierdie bladsy vir &apos;n vriend(Dit maak in &apos;n nuwe venster oop) Argieffoto ŉ 30-jarige man sal vandag in die Mmabatho-landdroshof verskyn nadat hy na bewering sy 12-jarige broer vermoor het.
Lt.kol. Pelonomi Makau, woordvoerder van die polisie, het gesê die seun se liggaam is Woensdag in ŉ verlate huis in die Masutlhe-nedersetting naby Mahikeng gevind. 
“Straatsmouse wat in die huis ingegaan het, het op die seun se lyk afgekom. Hy was nog in sy skooluniform geklee en daar was geen ooglopende beserings aan sy liggaam nie,” het Makau gesê. 
ŉ Geregtelike doodsondersoek is aanvanklik gedoen, maar dit is na ŉ saak van moord verander nadat ŉ nadoodse ondersoek getoon het dat die seun verwurg is. “Die polisie se voorlopige ondersoek het aangedui dat die oorledene die laaste keer saam met sy broer lewend gesien is,” het Makau gesê. 
“Die ondersoekspan het Vrydag die oorledene se broer ondervra en hy het erken dat hy sy jonger broer verwurg het. Hy is onmiddellik in hegtenis geneem.” 
Volgens Makau is die motief vir die moord nog nie bekend nie.
</post>
<signature>

</signature>
<external_links>

</external_links>
<country>ZA</country>
<main_image>http://i0.wp.com/maroelamedia.co.za/wp-content/uploads/2016/02/hof-hamer.jpg?fit=500%2C375</main_image>
</document>
