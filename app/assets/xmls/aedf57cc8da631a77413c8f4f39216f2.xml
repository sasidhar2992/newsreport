<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Виктор Гончаренко фаворит за треньор на ЦСКА | Футбол 24</discussion_title>
<language>bulgarian</language>
<gmt_offset></gmt_offset>
<topic_url>http://football24.bg/novina/162227-viktor-goncharenko-favorit-za-trenyor-na-cska</topic_url>
<topic_text>
Виктор Гончаренко фаворит за треньор на ЦСКА 22.08.2016 09:01 
Виктор Гочаренко е фаворит за треньор на ЦСКА. Той е опция номер 1 на Гриша Ганчев, разкри &quot;24 часа&quot;. Както е известно, Гочаренко елиминира Левски през август 2008 година. 
Проведени са и експресни разговори по темата след обявяването на раздялата между клуба и Христо Янев от самия досегашен наставник. В момента Гончаренко е треньор на руския „Уфа”. През август 2008 г. воденият от него БАТЕ (Борисов) шокира „Левски”, изхвърляйки го на крачка от Шампионската лига. А на 17 септември 2008 г. извежда БАТЕ на „Сантяго Бернабеу” срещу „Реал” (Мадрид), за да стане най-младият треньор в групите на Шампионската лига – на 31 години и 3 месеца. Още във втория си мач в груповата фаза пък измъква точка от „Ювентус”. През 2011-а пак е в групите за мачове срещу „Барселона”, а през 2012-а вкарва БАТЕ сред най-добрите за трети път, като този път води първенеца на Беларус в срещу с „Байерн” (Мюнхен). През август 2009-а е първият пряк контакт между Гриша Ганчев и Виктор Гончаренко. БАТЕ играе с „Литекс” на прага на групите в Лига Европа. Ловешкият клуб би 1:0 в Беларус, но Гончаренко изведе тима си до късен гол за 1:0 в България, а после съкруши „Литекс” с 4:0 след продълженията. За престоя си в БАТЕ от ноември 2007 до октомври 2013 г. Гончаренко извежда тима до 5 шампионски титли на Беларус. През 2013-а поема „Кубан”, където става наставник на Ивелин Попов. През лятото на 2015 г. има кратък престой в „Урал”. След това е назначен за помощник на Леонид Слуцкий в ЦСКА (Москва), където пък поработи с Георги Миланов. Така той вече е имал допир като треньор с двама играчи, продадени в чужбина, след като са били в отбор на Гриша Ганчев –„Литекс”. През юни 2016 г. Гончаренко е назначен за наставник на „Уфа”. Там пък е бившият бразилски футболист на софийския ЦСКА Марсиньо. След 4 кръга обаче тимът има само една точка – допусна поражения от „Урал”, „Том” и „Терек”, а направи равен със „Зенит”. Моментната ситуация в „Уфа” вероятно дава надежда на шефовете от „Българска Армия”, че биха могли в най-скоро бъдеще да имат шанс Гончаренко да поеме „червените” от София. Така човекът, пробил в БАТЕ и превърнал отбора на Борисовския автозавод за тракторно електрооборудване във фактор в Европа, към момента е фаворит №1 да гради и &quot;червеното&quot; футболно бъдеще в Борисовата градина в София. Видео 
</topic_text>
<spam_score>0.03</spam_score>
<post_num>1</post_num>
<post_id>post-1</post_id>
<post_url>http://football24.bg/novina/162227-viktor-goncharenko-favorit-za-trenyor-na-cska</post_url>
<post_date>20160822</post_date>
<post_time></post_time>
<username></username>
<post>
Виктор Гончаренко фаворит за треньор на ЦСКА 22.08.2016 09:01 
Виктор Гочаренко е фаворит за треньор на ЦСКА. Той е опция номер 1 на Гриша Ганчев, разкри &quot;24 часа&quot;. Както е известно, Гочаренко елиминира Левски през август 2008 година. 
Проведени са и експресни разговори по темата след обявяването на раздялата между клуба и Христо Янев от самия досегашен наставник. В момента Гончаренко е треньор на руския „Уфа”. През август 2008 г. воденият от него БАТЕ (Борисов) шокира „Левски”, изхвърляйки го на крачка от Шампионската лига. А на 17 септември 2008 г. извежда БАТЕ на „Сантяго Бернабеу” срещу „Реал” (Мадрид), за да стане най-младият треньор в групите на Шампионската лига – на 31 години и 3 месеца. Още във втория си мач в груповата фаза пък измъква точка от „Ювентус”. През 2011-а пак е в групите за мачове срещу „Барселона”, а през 2012-а вкарва БАТЕ сред най-добрите за трети път, като този път води първенеца на Беларус в срещу с „Байерн” (Мюнхен). През август 2009-а е първият пряк контакт между Гриша Ганчев и Виктор Гончаренко. БАТЕ играе с „Литекс” на прага на групите в Лига Европа. Ловешкият клуб би 1:0 в Беларус, но Гончаренко изведе тима си до късен гол за 1:0 в България, а после съкруши „Литекс” с 4:0 след продълженията. За престоя си в БАТЕ от ноември 2007 до октомври 2013 г. Гончаренко извежда тима до 5 шампионски титли на Беларус. През 2013-а поема „Кубан”, където става наставник на Ивелин Попов. През лятото на 2015 г. има кратък престой в „Урал”. След това е назначен за помощник на Леонид Слуцкий в ЦСКА (Москва), където пък поработи с Георги Миланов. Така той вече е имал допир като треньор с двама играчи, продадени в чужбина, след като са били в отбор на Гриша Ганчев –„Литекс”. През юни 2016 г. Гончаренко е назначен за наставник на „Уфа”. Там пък е бившият бразилски футболист на софийския ЦСКА Марсиньо. След 4 кръга обаче тимът има само една точка – допусна поражения от „Урал”, „Том” и „Терек”, а направи равен със „Зенит”. Моментната ситуация в „Уфа” вероятно дава надежда на шефовете от „Българска Армия”, че биха могли в най-скоро бъдеще да имат шанс Гончаренко да поеме „червените” от София. Така човекът, пробил в БАТЕ и превърнал отбора на Борисовския автозавод за тракторно електрооборудване във фактор в Европа, към момента е фаворит №1 да гради и &quot;червеното&quot; футболно бъдеще в Борисовата градина в София. Видео 
</post>
<signature>

</signature>
<external_links>

</external_links>
<country>BG</country>
<main_image>http://static.football24.bg./assets/2015-2016/V/Jugozapad/CSKA/Fans/11866404_482077205286573_1759542410372465649_n.jpg</main_image>
</document>
