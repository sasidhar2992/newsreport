<?xml version="1.0" encoding="UTF-8"?>
<document>
<type>mainstream</type>
<forum>http://isport.blesk.cz/rss/54</forum>
<forum_title>iSport.cz</forum_title>
<discussion_title>Netík o prohře: Hráli jsme dobře, Färjestad lépe zvládl klíčové momenty</discussion_title>
<language>czech</language>
<gmt_offset></gmt_offset>
<topic_url>http://isport.blesk.cz/clanek/hokej-liga-mistru/278439/netik-o-prohre-hrali-jsme-dobre-farjestad-lepe-zvladl-klicove-momenty.html</topic_url>
<topic_text>
6   
Prohra se vztyčenou hlavou. Sparťané si to se silným Färjestadem rozdali v Lize mistrů na férovku, v první třetině dokonce věhlasného soupeře mačkali v pásmu a vedli 1:0. Až dvě jejich hrubky v poslední dvacetiminutovce posadily na koně Švédy a rozhodly zápas. „Hráli výborně. Bylo to v tempu, v agresivitě. Po dvou třetinách jsme vedli, měli jsme to udržet,“ litoval střelec jediného gólu Sparty Tomáš Netík prohru 1:2. 
Jak na vás jinak působil Färjestad? Říká se, že Švédové jsou z celé Evropy hokejově nejdál. Přišlo i vám, že jsou o level výš? „Nevím, jestli jsou o level výš, ale mají agresivní a výborný mančaft. Je to TOP tým v jejich lize i v Evropě. Oni ve výsledku lépe zvládli klíčové momenty. Na druhou stranu, kdyby nám nedali ten šťastný gól ve vlastním oslabení, třeba by nedali žádný. Jo, hráli dobrý hokej, ale to my myslím taky. Špatně jsme nehráli. Prostě to je dneska 2:1 pro ně.“ 
S Färjestadem jste hráli pro diváka hodně pohledný a útočný hokej. Hrálo se nahoru-dolů. Nebyly občas obrany otevřené až moc? „Hrálo se to ve velké agresivitě. Asi by se to nemělo stávat, ale my po nich chtěli jít a oni šli do nás taky. Z té agresivity pak vyplývalo občas to, že zůstali sami. Pro nás je škoda, že jsme za stavu 1:0 nepřidali druhý gól.“ 
Bylo to podle vás klíčové? Šancí jste ještě v první třetině měli několik. A to doslova vyložených. „Většinou to tak bývá. Když přidáte druhý gól, máte k vítězství blíž. Vedení jen 1:0 je takové vrtkavé, soupeř vyrovná, narostou mu křídla. Je to ošidný a nám se to stalo. Ten zápas šel dohrát klidně na 1:0, taky jsme ale mohli ten druhý gól přidat a být klidnější. Škoda.“ Filip Novotný ze Sparty po inkasování vítězné branky 6   
Proč jste ho nedali? Chyběl vám větší důraz v brankovišti? „Trefovali jsme prostě gólmana, škoda. Někdy to tam padá, někdy ne. Chyběla nám trošku klika, možná trochu umu. Asi i ten důraz. Příště to do té brány prostě nějak dotlačit musíme.“ 
A co vaše špatné přesilovky? Nemohli jste se v nich dostat do tlaku, při jedné jste navíc sami inkasovali. „Ještě to nehrajeme tak, jak bychom měli. Je půlka srpna, někdy to sehrání trvá déle. Oni byli v oslabení hrozně agresivní a nám ty puky nelítaly, jak měly. Je to o jedné přihrávce. Buď se povede a přečíslíte je, nebo ne. U nás to dnes dobré nebylo.“ 
Vy sám jste byl jediný střelec vašeho týmu, v Lize mistrů jste ve dvou zápasech dal čtyři góly. Cítíte střeleckou formu? „Doufám, že jo! Věřím, že góly dávat umím a bude to takhle pokračovat.“ 
Co chybělo tomu, abyste přidal proti Färjestadu ještě jeden? V power play jste byl blízko vyrovnání, vaší střele z první moc nechybělo, souhlasíte? „Jo, střela z jedničky, to je moje oblíbená. Juraj Mikuš mi to dal krásně. Myslím, že jsem ten puk i dobře trefil. Letět to o nějakých dvacet čísel výš, je to gól. Škoda.“
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://isport.blesk.cz/clanek/hokej-liga-mistru/278439/netik-o-prohre-hrali-jsme-dobre-farjestad-lepe-zvladl-klicove-momenty.html</post_url>
<post_date>20160822</post_date>
<post_time>0701</post_time>
<username></username>
<post>
6   
Prohra se vztyčenou hlavou. Sparťané si to se silným Färjestadem rozdali v Lize mistrů na férovku, v první třetině dokonce věhlasného soupeře mačkali v pásmu a vedli 1:0. Až dvě jejich hrubky v poslední dvacetiminutovce posadily na koně Švédy a rozhodly zápas. „Hráli výborně. Bylo to v tempu, v agresivitě. Po dvou třetinách jsme vedli, měli jsme to udržet,“ litoval střelec jediného gólu Sparty Tomáš Netík prohru 1:2. 
Jak na vás jinak působil Färjestad? Říká se, že Švédové jsou z celé Evropy hokejově nejdál. Přišlo i vám, že jsou o level výš? „Nevím, jestli jsou o level výš, ale mají agresivní a výborný mančaft. Je to TOP tým v jejich lize i v Evropě. Oni ve výsledku lépe zvládli klíčové momenty. Na druhou stranu, kdyby nám nedali ten šťastný gól ve vlastním oslabení, třeba by nedali žádný. Jo, hráli dobrý hokej, ale to my myslím taky. Špatně jsme nehráli. Prostě to je dneska 2:1 pro ně.“ 
S Färjestadem jste hráli pro diváka hodně pohledný a útočný hokej. Hrálo se nahoru-dolů. Nebyly občas obrany otevřené až moc? „Hrálo se to ve velké agresivitě. Asi by se to nemělo stávat, ale my po nich chtěli jít a oni šli do nás taky. Z té agresivity pak vyplývalo občas to, že zůstali sami. Pro nás je škoda, že jsme za stavu 1:0 nepřidali druhý gól.“ 
Bylo to podle vás klíčové? Šancí jste ještě v první třetině měli několik. A to doslova vyložených. „Většinou to tak bývá. Když přidáte druhý gól, máte k vítězství blíž. Vedení jen 1:0 je takové vrtkavé, soupeř vyrovná, narostou mu křídla. Je to ošidný a nám se to stalo. Ten zápas šel dohrát klidně na 1:0, taky jsme ale mohli ten druhý gól přidat a být klidnější. Škoda.“ Filip Novotný ze Sparty po inkasování vítězné branky 6   
Proč jste ho nedali? Chyběl vám větší důraz v brankovišti? „Trefovali jsme prostě gólmana, škoda. Někdy to tam padá, někdy ne. Chyběla nám trošku klika, možná trochu umu. Asi i ten důraz. Příště to do té brány prostě nějak dotlačit musíme.“ 
A co vaše špatné přesilovky? Nemohli jste se v nich dostat do tlaku, při jedné jste navíc sami inkasovali. „Ještě to nehrajeme tak, jak bychom měli. Je půlka srpna, někdy to sehrání trvá déle. Oni byli v oslabení hrozně agresivní a nám ty puky nelítaly, jak měly. Je to o jedné přihrávce. Buď se povede a přečíslíte je, nebo ne. U nás to dnes dobré nebylo.“ 
Vy sám jste byl jediný střelec vašeho týmu, v Lize mistrů jste ve dvou zápasech dal čtyři góly. Cítíte střeleckou formu? „Doufám, že jo! Věřím, že góly dávat umím a bude to takhle pokračovat.“ 
Co chybělo tomu, abyste přidal proti Färjestadu ještě jeden? V power play jste byl blízko vyrovnání, vaší střele z první moc nechybělo, souhlasíte? „Jo, střela z jedničky, to je moje oblíbená. Juraj Mikuš mi to dal krásně. Myslím, že jsem ten puk i dobře trefil. Letět to o nějakých dvacet čísel výš, je to gól. Škoda.“
</post>
<signature>

</signature>
<external_links>

</external_links>
<country>CZ</country>
<main_image>http://img.blesk.cz/img/2/article/2852390_sport-hokej-liga-mistru-sparta-netik-farjestad-haugen.jpg</main_image>
</document>
