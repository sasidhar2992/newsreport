<?xml version="1.0" encoding="UTF-8"?>
<document>
<type>mainstream</type>
<forum>http://www.gazzetta.it/rss/Squadre/Milan.xml</forum>
<forum_title>Gazzetta.it</forum_title>
<discussion_title>Milan, che inizio per Donnarumma: para a Belotti</discussion_title>
<language>italian</language>
<gmt_offset></gmt_offset>
<topic_url>http://www.gazzetta.it/calcio/fantanews/21-08-2016/milan-che-inizio-donnarumma-para-belotti-primo-rigore-carriera-torino-160865350163.shtml</topic_url>
<topic_text>
FANTAnews Segreti, curiosità e numeri: tutte le Fantanews  In un Milan con zero, veri nuovi acquisti in campo (Suso e Paletta rientravano da prestiti), era difficile pretendere un +3 inedito. Carlos Bacca ha regalato ai tifosi rossoneri una tripletta da +9 al fantacalcio, ma la novità non è rappresentata da un giocatore di movimento. È infatti Gigio Donnarumma il personaggio in casa Milan, almeno in chiave Magic. Il portierone ha parato all&apos;attaccante del Torino Belotti il suo primo calcio di rigore in Serie A. A 17 anni, all&apos;ultimo minuto di una gara sul 3-2. Niente male. Portieri, esperienza o esuberanza: chi è il miglior portiere? da rigore a... rigore — Fu proprio un tiro dagli 11 metri a far interessare per la prima volta i media al talento di Donnarumma. Chi lo aveva seguito da giovanissimo sapeva delle sue qualità, ma il grande pubblico imparò a conoscerlo in una notte d&apos;estate. Real Madrid-Milan, amichevole a Shanghai, 29 luglio 2015. Finisce 0-0 e si va ai rigori. In porta Sinisa Mihajlovic ha fatto entrare a partita in corso l&apos;allora 16enne Donnarumma. I tiratori del Real sono dei signori giocatori. James Rodriguez, Marcelo, Casemiro, Ramos. Segnano tutti e ora tocca a Toni Kroos. Il tedesco tira e... Donnarumma para! Poco importa che alla fine vinceranno gli spagnoli e sarà proprio Donnarumma a sbagliare dagli undici metri nei penalty a oltranza. I titoli dei giornali sono tutti per quel ragazzone di Castellammare di Stabia. Da Mandragora a Donnarumma: i giovani più attesi novità — Nella scorsa stagione sono state ben altre parate a far diventare Donnarumma il nuovo giovane fenomeno tra i pali. Mihajlovic fece fuori il quotato Diego Lopez per fargli spazio. Non a torto, perché Gigio gioca con la sicurezza del veterano. Gli mancava solo di parare un rigore. Eder, Toni e Pazzini lo hanno superato dal dischetto, Icardi nel derby di ritorno calciò sul palo. Ma finalmente Gigione con il Torino ha avuto il suo +3 al fantacalcio.
</topic_text>
<spam_score>0.00</spam_score>
<post_num>6</post_num>
<post_id>post-6</post_id>
<post_url>http://www.gazzetta.it/calcio/fantanews/21-08-2016/milan-che-inizio-donnarumma-para-belotti-primo-rigore-carriera-torino-160865350163.shtml</post_url>
<post_date>20160822</post_date>
<post_time>0722</post_time>
<username>afxgroup</username>
<post>
si ma buffon ha 40 anni eh e lo dice un milanista... Diciamo che Buffon non è stato mai un mago sui rigori. Ma Donnarumma ne deve fare di strada prima di avere la stessa carriera di Buffon. Non esageriamo ora
</post>
<signature>

</signature>
<external_links>

</external_links>
<country>IT</country>
<main_image>http://images2.gazzettaobjects.it/methode_image/2016/08/21/Calcio/Foto%20Calcio%20-%20Trattate/6c555b3265a0289bfd97d9f62c710726_169_l.jpg</main_image>
</document>
