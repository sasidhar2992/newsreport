<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>عدم برگزاری کنسرت در مشهد به دلیل حرمت بارگاه امام‌رضا است/ دیگر شهرهای خراسان شامل محدودیت نمی‌شوند/ 11 سال در مشهد کنسرت برگزار نشده است</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731650/%D8%B9%D8%AF%D9%85-%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D9%86%D8%B3%D8%B1%D8%AA-%D8%AF%D8%B1-%D9%85%D8%B4%D9%87%D8%AF-%D8%A8%D9%87-%D8%AF%D9%84%DB%8C%D9%84-%D8%AD%D8%B1%D9%85%D8%AA-%D8%A8%D8%A7%D8%B1%DA%AF%D8%A7%D9%87-%D8%A7%D9%85%D8%A7%D9%85%E2%80%8C%D8%B1%D8%B6%D8%A7-%D8%A7%D8%B3%D8%AA-%D8%AF%DB%8C%DA%AF%D8%B1-%D8%B4%D9%87%D8%B1%D9%87%D8%A7%DB%8C-%D8%AE%D8%B1%D8%A7%D8%B3%D8%A7%D9%86-%D8%B4%D8%A7%D9%85%D9%84-%D9%85%D8%AD%D8%AF%D9%88%D8%AF%DB%8C%D8%AA-%D9%86%D9%85%DB%8C%E2%80%8C%D8%B4%D9%88%D9%86%D8%AF-11-%D8%B3%D8%A7%D9%84-%D8%AF%D8%B1-%D9%85%D8%B4%D9%87%D8%AF-%DA%A9%D9%86%D8%B3%D8%B1%D8%AA-%D8%A8%D8%B1%DA%AF%D8%B2%D8%A7%D8%B1-%D9%86%D8%B4%D8%AF%D9%87-%D8%A7%D8%B3%D8%AA</topic_url>
<topic_text>
فرهنگ و جامعه » عمومی نوش آبادی در نشست خبری اعلام کرد عدم برگزاری کنسرت در مشهد به دلیل حرمت بارگاه امام‌رضا است/ دیگر شهرهای خراسان شامل محدودیت نمی‌شوند/ 11 سال در مشهد کنسرت برگزار نشده است سخنگوی وزارت ارشاد گفت: نظر وزیر ارشاد در خصوص عدم برگزاری کنسرت‌ها در مشهد به دلیل حرمت بارگاه امام رضا و حفظ حریم معنوی آن بزرگوار است. به گزارش خبرگزاری بسیج ، حسین نوش آبادی سخنگوی وزارت فرهنگ و ارشاد اسلامی در نشست خبری خود رو در رو با خبرنگاران حاضر شد و به سوالات آنها پاسخ گفت.سخنگوی وزارت ارشاد در ابتدای این نشست خبری با ارائه گزارشی اظهار داشت: اهتمام دولت به فعالیت‌های فرهنگی جدی است و تلاش در جهت رفع موانع صورت می‌گیرد.وی به اهداف سیاست‌ فرهنگی اشاره کرد و گفت: سیاست‌های فرهنگی محقق نمی‌شود مگر این که در میان دستگاه‌ها وحدت رویه پیش آید. یکی از اهدافی که جزو سیاست‌های مصوب شورای عالی انقلاب فرهنگی است ایجاد وحدت رویه و هماهنگی در میان دستگاه‌های فرهنگی جمهوری اسلامی و بسیج امکانات در جهات پاسخ به نیاز جامعه، فراهم ساختن شرایط مطالعه و تحقیق و بهره‌برداری از نتایج آن در زمینه‌های مختلف، معرفی هنر اصیل و سازنده در تمامی زمینه‌های سازگار با روح تعالیم اسلامی، گشترش روحیه نقد، اتخاذ سیاست‌های ایجابی و مثبت و ایجاد مصونیت برای افراد جامعه و اهتمام به جاذبه و جامع‌نگری و دوراندیشی و مشورت و پرهیز از خشونت و یکسویبه نگری و استبداد رای است.نوش آبادی با بیان این که دو دهه از تصویب این سیاست‌ها می‌گذرد خاطرنشان کرد: از اصحاب رسانه می‌خواهم به این سیاست‌ها و هشدارهایی که داده شده و مسائلی که بررسی و مبدل به قانون شده بپردازند و ببینند چقدر از این سیاست‌ها اعمال و اجرا می‌شود.وی درباره لغو کنسرت‌ها در مشهد و سخنان وزیر ارشاد گفت: نظر وزیر ارشاد در خصوص عدم برگزاری کنسرت‌ها در مشهد به دلیل حرمت بارگاه امام رضا علیه‌السلام و حفظ حریم معنوی آن بزرگوار است. اظهارات برخی مقامات مذهبی مشهد دلیل اصلی عدم برگزاری در مشهد نیست و نخواهد بود. این شرایط اختصاص به مشهد دارد و سایر شهرهای همجوار این استان مشمول محدودیت نخواهند بود. برگزاری با رعایت ضوابط شرعی و قانونی در چارچوب نظرات فقهی رهبری تداوم دارد. 11 سال است در مشهد کنسرت برگزار نشده و اختصاص به این دولت ندارد.سخنگوی ارشاد در پاسخ به سوالی در زمینه تکلیف ثبت گنجینه موزه هنرهای معاصر گفت: هدف از محدودیت حفظ میراث فرهنگی است.وی درباره تئاتر و تئاتر شهر گفت: حفظ آن به عنوان یکی از میراثهای فرهنگی کشور مورد تاکید است اما میلیاردها تومان تا الان هزینه شده است تا تئاتر شهر از آن وضعیت سابق خارج و به وضعیت مناسب برسد. البته حضور مترو و مبدل ساختن آنجا به مکانی پرتردد و مترو باعث توجه بیشتر شده و البته مسئولان شهرداری باید کمک کنند تا مشکلات به حداقل برسد تا تباتر شهر که ارزشمند است را حفظ کنید.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731650/%D8%B9%D8%AF%D9%85-%D8%A8%D8%B1%DA%AF%D8%B2%D8%A7%D8%B1%DB%8C-%DA%A9%D9%86%D8%B3%D8%B1%D8%AA-%D8%AF%D8%B1-%D9%85%D8%B4%D9%87%D8%AF-%D8%A8%D9%87-%D8%AF%D9%84%DB%8C%D9%84-%D8%AD%D8%B1%D9%85%D8%AA-%D8%A8%D8%A7%D8%B1%DA%AF%D8%A7%D9%87-%D8%A7%D9%85%D8%A7%D9%85%E2%80%8C%D8%B1%D8%B6%D8%A7-%D8%A7%D8%B3%D8%AA-%D8%AF%DB%8C%DA%AF%D8%B1-%D8%B4%D9%87%D8%B1%D9%87%D8%A7%DB%8C-%D8%AE%D8%B1%D8%A7%D8%B3%D8%A7%D9%86-%D8%B4%D8%A7%D9%85%D9%84-%D9%85%D8%AD%D8%AF%D9%88%D8%AF%DB%8C%D8%AA-%D9%86%D9%85%DB%8C%E2%80%8C%D8%B4%D9%88%D9%86%D8%AF-11-%D8%B3%D8%A7%D9%84-%D8%AF%D8%B1-%D9%85%D8%B4%D9%87%D8%AF-%DA%A9%D9%86%D8%B3%D8%B1%D8%AA-%D8%A8%D8%B1%DA%AF%D8%B2%D8%A7%D8%B1-%D9%86%D8%B4%D8%AF%D9%87-%D8%A7%D8%B3%D8%AA</post_url>
<post_date>20160822</post_date>
<post_time>0723</post_time>
<username>info@basijnews.ir</username>
<post>
فرهنگ و جامعه » عمومی نوش آبادی در نشست خبری اعلام کرد عدم برگزاری کنسرت در مشهد به دلیل حرمت بارگاه امام‌رضا است/ دیگر شهرهای خراسان شامل محدودیت نمی‌شوند/ 11 سال در مشهد کنسرت برگزار نشده است سخنگوی وزارت ارشاد گفت: نظر وزیر ارشاد در خصوص عدم برگزاری کنسرت‌ها در مشهد به دلیل حرمت بارگاه امام رضا و حفظ حریم معنوی آن بزرگوار است. به گزارش خبرگزاری بسیج ، حسین نوش آبادی سخنگوی وزارت فرهنگ و ارشاد اسلامی در نشست خبری خود رو در رو با خبرنگاران حاضر شد و به سوالات آنها پاسخ گفت.سخنگوی وزارت ارشاد در ابتدای این نشست خبری با ارائه گزارشی اظهار داشت: اهتمام دولت به فعالیت‌های فرهنگی جدی است و تلاش در جهت رفع موانع صورت می‌گیرد.وی به اهداف سیاست‌ فرهنگی اشاره کرد و گفت: سیاست‌های فرهنگی محقق نمی‌شود مگر این که در میان دستگاه‌ها وحدت رویه پیش آید. یکی از اهدافی که جزو سیاست‌های مصوب شورای عالی انقلاب فرهنگی است ایجاد وحدت رویه و هماهنگی در میان دستگاه‌های فرهنگی جمهوری اسلامی و بسیج امکانات در جهات پاسخ به نیاز جامعه، فراهم ساختن شرایط مطالعه و تحقیق و بهره‌برداری از نتایج آن در زمینه‌های مختلف، معرفی هنر اصیل و سازنده در تمامی زمینه‌های سازگار با روح تعالیم اسلامی، گشترش روحیه نقد، اتخاذ سیاست‌های ایجابی و مثبت و ایجاد مصونیت برای افراد جامعه و اهتمام به جاذبه و جامع‌نگری و دوراندیشی و مشورت و پرهیز از خشونت و یکسویبه نگری و استبداد رای است.نوش آبادی با بیان این که دو دهه از تصویب این سیاست‌ها می‌گذرد خاطرنشان کرد: از اصحاب رسانه می‌خواهم به این سیاست‌ها و هشدارهایی که داده شده و مسائلی که بررسی و مبدل به قانون شده بپردازند و ببینند چقدر از این سیاست‌ها اعمال و اجرا می‌شود.وی درباره لغو کنسرت‌ها در مشهد و سخنان وزیر ارشاد گفت: نظر وزیر ارشاد در خصوص عدم برگزاری کنسرت‌ها در مشهد به دلیل حرمت بارگاه امام رضا علیه‌السلام و حفظ حریم معنوی آن بزرگوار است. اظهارات برخی مقامات مذهبی مشهد دلیل اصلی عدم برگزاری در مشهد نیست و نخواهد بود. این شرایط اختصاص به مشهد دارد و سایر شهرهای همجوار این استان مشمول محدودیت نخواهند بود. برگزاری با رعایت ضوابط شرعی و قانونی در چارچوب نظرات فقهی رهبری تداوم دارد. 11 سال است در مشهد کنسرت برگزار نشده و اختصاص به این دولت ندارد.سخنگوی ارشاد در پاسخ به سوالی در زمینه تکلیف ثبت گنجینه موزه هنرهای معاصر گفت: هدف از محدودیت حفظ میراث فرهنگی است.وی درباره تئاتر و تئاتر شهر گفت: حفظ آن به عنوان یکی از میراثهای فرهنگی کشور مورد تاکید است اما میلیاردها تومان تا الان هزینه شده است تا تئاتر شهر از آن وضعیت سابق خارج و به وضعیت مناسب برسد. البته حضور مترو و مبدل ساختن آنجا به مکانی پرتردد و مترو باعث توجه بیشتر شده و البته مسئولان شهرداری باید کمک کنند تا مشکلات به حداقل برسد تا تباتر شهر که ارزشمند است را حفظ کنید.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
