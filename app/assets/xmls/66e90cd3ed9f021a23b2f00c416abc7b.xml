<?xml version="1.0" encoding="UTF-8"?>
<document>
<type>mainstream</type>
<forum>http://jurnalul.ro/</forum>
<forum_title>Jurnalul National</forum_title>
<discussion_title>Împreună cu tine, Profi salvează destine</discussion_title>
<language>romanian</language>
<gmt_offset></gmt_offset>
<topic_url>http://jurnalul.ro/bani-afaceri/economia/impreuna-cu-tine-profi-salveaza-destine-721697.html</topic_url>
<topic_text>
RADU FUGARESCU
Șase ONG-uri au luat sâmbătă startul la cea de-a treia ediție a campaniei “Împreună cu tine, Profi salvează destine”, proiect organizat și sprijinit de magazinele Profi. Educație, cultură, apărarea drepturilor copiilor, sănătate, servicii sociale și protecția mediului sunt cele șase domenii în care Profi oferă susținere prin intermediul acestei campanii desfășurate sub forma unui concurs de proiecte, între 22 august și 30 octombrie 2016.
“Iubim copiii și ne-am creat deja o tradiție din ajutorarea lor”, a declarat Daniel Cîrstea, directorul general al magazinelor Profi. Acesta a mai precizat că în ultimii șase ani, Profi a donat peste două milioane de euro pentru a dota sute de școli cu mai mult de 5.400 de laptopuri și sute de videoproiectoare, pentru a reface secții întregi ale unor spitale de copii sau pentru a contribui la satisfacerea unor alte astfel de nevoi. În cadrul actualei campanii, magazinele Profi donează 1.500.000 lei, iar de acum și până la finalul lui octombrie, oricine dorește va putea vota în supermarketurile companiei proiectele înscrise. Astfel, fiecare dintre cele șase ONG-uri participante va beneficia de câte o sumă proporțională cu numărul de puncte pe care le acumulează în urma votului. Clasamentul final va fi anunțat pe 31 octombrie 2016. Cele șase ONG-uri participante, ale căror proiecte sunt recunoscute ca valoroase și viabile de către societate, sunt: Asociația OvidiuRO, Asociația Salvați Copiii România, Asociația Culturală Metropolis, Asociația Ador Copiii, Asociația Hope and Homes for Children şi Fundația Terra Milleniul III.
Campania “Împreună cu tine, Profi salvează destine” a demarat sâmbătă printr-un cros organizat în parcul Tineretului din București. Câștigătorii au fost premiați cu super eroi de pluș și vouchere de cumpărături.
</topic_text>
<spam_score>0.12</spam_score>
<post_num>1</post_num>
<post_id>post-1</post_id>
<post_url>http://jurnalul.ro/bani-afaceri/economia/impreuna-cu-tine-profi-salveaza-destine-721697.html</post_url>
<post_date>20160822</post_date>
<post_time>1027</post_time>
<username>Daniela Ivan</username>
<post>
RADU FUGARESCU
Șase ONG-uri au luat sâmbătă startul la cea de-a treia ediție a campaniei “Împreună cu tine, Profi salvează destine”, proiect organizat și sprijinit de magazinele Profi. Educație, cultură, apărarea drepturilor copiilor, sănătate, servicii sociale și protecția mediului sunt cele șase domenii în care Profi oferă susținere prin intermediul acestei campanii desfășurate sub forma unui concurs de proiecte, între 22 august și 30 octombrie 2016.
“Iubim copiii și ne-am creat deja o tradiție din ajutorarea lor”, a declarat Daniel Cîrstea, directorul general al magazinelor Profi. Acesta a mai precizat că în ultimii șase ani, Profi a donat peste două milioane de euro pentru a dota sute de școli cu mai mult de 5.400 de laptopuri și sute de videoproiectoare, pentru a reface secții întregi ale unor spitale de copii sau pentru a contribui la satisfacerea unor alte astfel de nevoi. În cadrul actualei campanii, magazinele Profi donează 1.500.000 lei, iar de acum și până la finalul lui octombrie, oricine dorește va putea vota în supermarketurile companiei proiectele înscrise. Astfel, fiecare dintre cele șase ONG-uri participante va beneficia de câte o sumă proporțională cu numărul de puncte pe care le acumulează în urma votului. Clasamentul final va fi anunțat pe 31 octombrie 2016. Cele șase ONG-uri participante, ale căror proiecte sunt recunoscute ca valoroase și viabile de către societate, sunt: Asociația OvidiuRO, Asociația Salvați Copiii România, Asociația Culturală Metropolis, Asociația Ador Copiii, Asociația Hope and Homes for Children şi Fundația Terra Milleniul III.
Campania “Împreună cu tine, Profi salvează destine” a demarat sâmbătă printr-un cros organizat în parcul Tineretului din București. Câștigătorii au fost premiați cu super eroi de pluș și vouchere de cumpărături.
</post>
<signature>

</signature>
<external_links>

</external_links>
<country>RO</country>
<main_image>http://jurnalul.ro/thumbs/big/2016/08/22/impreuna-cu-tine-profi-salveaza-destine-18546880.jpg</main_image>
</document>
