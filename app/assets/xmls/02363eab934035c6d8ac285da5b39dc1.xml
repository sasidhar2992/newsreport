<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>&apos;Economie VS voldoet aan doelstellingen Fed&apos; | ThePostOnline</discussion_title>
<language>dutch</language>
<gmt_offset></gmt_offset>
<topic_url>http://biz.tpo.nl/kort-nieuws/2016/08/22/economie-vs-voldoet-aan-doelstellingen-fed/</topic_url>
<topic_text>
‘Economie VS voldoet aan doelstellingen Fed’ 22-08-2016, 7:52 Tags: economie 
ASPEN (ANP/BLOOMBERG) - De economische ontwikkelingen in de Verenigde Staten voldoen al nagenoeg aan de doelen die de Federal Reserve (Fed) met zijn monetaire beleid nastreeft. Dat heeft de vicepresident van de Fed, Stanley Fischer, gezegd tijdens een toespraak in het Amerikaanse Aspen. 
Volgens Fischer is het nagestreefde doel van een inflatie van 2 procent binnen handbereik, terwijl de arbeidsmarkt de afgelopen jaren ,,indrukwekkend&apos;&apos; herstel heeft getoond. ,,We zijn dicht bij onze doelen&apos;&apos;, concludeerde hij. De Fed streeft met zijn rentebeleid naar een stabiele ontwikkeling van het prijsniveau en optimale werkgelegenheid in de VS. 
Fischer verwacht dat de economische groei in de VS de komende kwartalen verder aantrekt. Hij rekent daarbij op een herstel van de investeringen, die een onverwacht zwakke periode hebben doorgemaakt. Verder ebben de negatieve gevolgen van de recente opmars van de dollar weg. Fischer benadrukte overigens ook dat hij van nature een optimist is. 
Renteverhoging 
Met zijn woorden lijkt de topeconoom de deur open te houden voor een nieuwe verhoging van de Amerikaanse rente in de laatste maanden van 2016. Fed-bestuurders hebben herhaaldelijk aangegeven dat de rente verder omhoog kan als de economie voldoende herstel toont. De centrale bankiers blijven echter verdeeld in hun analyse over het huidige herstel en de mogelijkheid om de rente al op korte termijn verder op te voeren. 
Fischer liep met zijn speech vooruit op de toespraak die Fed-president Janet Yellen vrijdag houdt op de jaarlijkse topconferentie van centrale bankiers in het Amerikaanse Jackson Hole. Daarbij worden geen concrete aanwijzingen voor de timing van de volgende rentestap verwacht, maar mogelijk spreekt ook Yellen zich duidelijk uit over de staat van de economie. 
</topic_text>
<spam_score>0.27</spam_score>
<post_num>1</post_num>
<post_id>post-1</post_id>
<post_url>http://biz.tpo.nl/kort-nieuws/2016/08/22/economie-vs-voldoet-aan-doelstellingen-fed/</post_url>
<post_date>20160807</post_date>
<post_time></post_time>
<username></username>
<post>
‘Economie VS voldoet aan doelstellingen Fed’ 22-08-2016, 7:52 Tags: economie 
ASPEN (ANP/BLOOMBERG) - De economische ontwikkelingen in de Verenigde Staten voldoen al nagenoeg aan de doelen die de Federal Reserve (Fed) met zijn monetaire beleid nastreeft. Dat heeft de vicepresident van de Fed, Stanley Fischer, gezegd tijdens een toespraak in het Amerikaanse Aspen. 
Volgens Fischer is het nagestreefde doel van een inflatie van 2 procent binnen handbereik, terwijl de arbeidsmarkt de afgelopen jaren ,,indrukwekkend&apos;&apos; herstel heeft getoond. ,,We zijn dicht bij onze doelen&apos;&apos;, concludeerde hij. De Fed streeft met zijn rentebeleid naar een stabiele ontwikkeling van het prijsniveau en optimale werkgelegenheid in de VS. 
Fischer verwacht dat de economische groei in de VS de komende kwartalen verder aantrekt. Hij rekent daarbij op een herstel van de investeringen, die een onverwacht zwakke periode hebben doorgemaakt. Verder ebben de negatieve gevolgen van de recente opmars van de dollar weg. Fischer benadrukte overigens ook dat hij van nature een optimist is. 
Renteverhoging 
Met zijn woorden lijkt de topeconoom de deur open te houden voor een nieuwe verhoging van de Amerikaanse rente in de laatste maanden van 2016. Fed-bestuurders hebben herhaaldelijk aangegeven dat de rente verder omhoog kan als de economie voldoende herstel toont. De centrale bankiers blijven echter verdeeld in hun analyse over het huidige herstel en de mogelijkheid om de rente al op korte termijn verder op te voeren. 
Fischer liep met zijn speech vooruit op de toespraak die Fed-president Janet Yellen vrijdag houdt op de jaarlijkse topconferentie van centrale bankiers in het Amerikaanse Jackson Hole. Daarbij worden geen concrete aanwijzingen voor de timing van de volgende rentestap verwacht, maar mogelijk spreekt ook Yellen zich duidelijk uit over de staat van de economie. 
</post>
<signature>

</signature>
<external_links>

</external_links>
<country>US</country>
<main_image>http://tpo.nl/wp-content/uploads/2016/08/7db81702d8c3df6d55fd0eceb84795e5.jpg</main_image>
</document>
