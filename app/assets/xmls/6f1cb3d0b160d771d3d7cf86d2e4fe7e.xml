<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Il palco è troppo piccolo, salta il concerto degli Stadio - Cronaca - il Tirreno</discussion_title>
<language>italian</language>
<gmt_offset></gmt_offset>
<topic_url>http://iltirreno.gelocal.it/piombino/cronaca/2016/08/21/news/il-palco-e-troppo-piccolo-salta-il-concerto-degli-stadio-1.13993693</topic_url>
<topic_text>
Il palco è troppo piccolo, salta il... Il palco è troppo piccolo, salta il concerto degli Stadio L’evento gratuito si sarebbe dovuto tenere martedì a Marciana Marina, ma è stato cancellato per degli ostacoli tecnici. Non si pagheranno penali di Stefano Taglione 21 agosto 2016 
MARCIANA MARINA. Era stato annunciato come l’evento clou dell’estate elbana. Gli Stadio - i vincitori dell&apos;ultimo Festival di Sanremo - in concerto a Marciana Marina. Ripetendo quanto accaduto l&apos;anno scorso, con il trio “Il Volo” che, dopo il trionfo del Teatro Ariston, si è esibito in un&apos;affollatissima Capoliveri. Ma stavolta qualcosa è andato storto: a due mesi dall’annuncio in grande stile, gli organizzatori (la Pro Loco di Marciana Marina e l&apos;agenzia Scoop) hanno rinunciato all’evento in extremis, dal momento che il palco dove martedì 23 avrebbe dovuto esibirsi la band di Gaetano Curreri era troppo piccolo. 
Così, mentre mezza Elba attendeva l&apos;arrivo degli Stadio, il concerto è stato annullato. Entro la fine del mese - assicurano dalla Pro Loco - in piazza della Chiesa, nel centro storico, verrà organizzato uno spettacolo alternativo. Si parla di un ritorno del comico livornese Paolo Ruffini, che fra l’altro ha sempre registrato un grande successo sull’isola, ma per ora nulla è certo. 
«In ogni caso – spiega Benedetta Torino per conto della Pro Loco di Marciana Marina – per il 23 agosto non ce la faremo. Non possiamo dire ancora nulla sullo show alternativo a cui stiamo lavorando, visto che i contratti non sono stati firmati». Ma come mai, a una manciata di giorni dal concerto clou dell&apos;estate, gli organizzatori hanno realizzato che per gli Stadio il palco era troppo piccolo? «Tutto è precipitato negli ultimi dieci giorni - raccontano dalla Pro Loco - visto che prima un piccolo spiraglio per organizzarlo c&apos;era ancora. A giugno, quando l&apos;avevamo annunciato, problemi non ce n&apos;erano. Sono sorti solo successivamente, nel momento organizzativo». 
La produzione - in base a quanto spiegato dall&apos;entourage della band emiliana - sarebbe stata chiara fin da subito. E Gaetano Curreri - che ha casa a Marciana Marina e ama l&apos;Elba, tanto che il 18 agosto dopo un concerto in provincia di Livorno ha colto la palla al balzo per trascorrerci appena mezza giornata - voleva veramente questo concerto. Venerdì scorso, poco prima di esibirsi per l&apos;ennesima tappa del tour “Miss Nostalgia” a Cattolica, in Romagna, era molto amareggiato. 
«Non c&apos;è niente da dire - ha raccontato al Tirreno il leader degli Stadio - anche perché io a Marciana Marina ci vivo. È successo questo piccolo problema, pazienza. Evviva la musica, evviva Marciana Marina». Chi è, quindi, che ha sbagliato a prendere le misure del palco? Secondo la Pro Loco «nessuno». «È vero, il palco era troppo piccolo - continua Benedetta Torino - ma la colpa non è di nessuno: la verità è che fra di noi è mancato un accordo. Il loro staff non è sceso a compromessi, in quanto il loro tour prevede un palco grande che a Marciana Marina non potevamo montare da nessuna parte, nemmeno al porto. Noi ci abbiamo sperato fino all&apos;ultimo, è un peccato anche perché per Curreri che qui è di casa sarebbe stato un riconoscimento alla carriera, ma devo dire che capisco benissimo anche le esigenze della produzione». 
Il concerto è rimandato all&apos;anno prossimo, gli organizzatori - visto l&apos;accordo tra le parti - non pagheranno alcuna penale. «È solo un arrivederci - assicura Laura Cordischi, manager della band - e il concerto lo faremo senz’altro nel 2017. Peccato perché Gaetano teneva tantissimo a questo appuntamento». La conferma arriva anche dalla Pro Loco. «Non ci siamo certo lasciati male - concludono dalla Pro Loco marinese - tanto che noi speriamo di organizzare la stessa esibizione l&apos;anno prossimo, quando gli Stadio non saranno vincolati ai progetti del tour “Miss Nostalgia”. 21 agosto 2016 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://iltirreno.gelocal.it/piombino/cronaca/2016/08/21/news/il-palco-e-troppo-piccolo-salta-il-concerto-degli-stadio-1.13993693</post_url>
<post_date>20160821</post_date>
<post_time></post_time>
<username>Di Stefano Taglione</username>
<post>
Il palco è troppo piccolo, salta il... Il palco è troppo piccolo, salta il concerto degli Stadio L’evento gratuito si sarebbe dovuto tenere martedì a Marciana Marina, ma è stato cancellato per degli ostacoli tecnici. Non si pagheranno penali di Stefano Taglione 21 agosto 2016 
MARCIANA MARINA. Era stato annunciato come l’evento clou dell’estate elbana. Gli Stadio - i vincitori dell&apos;ultimo Festival di Sanremo - in concerto a Marciana Marina. Ripetendo quanto accaduto l&apos;anno scorso, con il trio “Il Volo” che, dopo il trionfo del Teatro Ariston, si è esibito in un&apos;affollatissima Capoliveri. Ma stavolta qualcosa è andato storto: a due mesi dall’annuncio in grande stile, gli organizzatori (la Pro Loco di Marciana Marina e l&apos;agenzia Scoop) hanno rinunciato all’evento in extremis, dal momento che il palco dove martedì 23 avrebbe dovuto esibirsi la band di Gaetano Curreri era troppo piccolo. 
Così, mentre mezza Elba attendeva l&apos;arrivo degli Stadio, il concerto è stato annullato. Entro la fine del mese - assicurano dalla Pro Loco - in piazza della Chiesa, nel centro storico, verrà organizzato uno spettacolo alternativo. Si parla di un ritorno del comico livornese Paolo Ruffini, che fra l’altro ha sempre registrato un grande successo sull’isola, ma per ora nulla è certo. 
«In ogni caso – spiega Benedetta Torino per conto della Pro Loco di Marciana Marina – per il 23 agosto non ce la faremo. Non possiamo dire ancora nulla sullo show alternativo a cui stiamo lavorando, visto che i contratti non sono stati firmati». Ma come mai, a una manciata di giorni dal concerto clou dell&apos;estate, gli organizzatori hanno realizzato che per gli Stadio il palco era troppo piccolo? «Tutto è precipitato negli ultimi dieci giorni - raccontano dalla Pro Loco - visto che prima un piccolo spiraglio per organizzarlo c&apos;era ancora. A giugno, quando l&apos;avevamo annunciato, problemi non ce n&apos;erano. Sono sorti solo successivamente, nel momento organizzativo». 
La produzione - in base a quanto spiegato dall&apos;entourage della band emiliana - sarebbe stata chiara fin da subito. E Gaetano Curreri - che ha casa a Marciana Marina e ama l&apos;Elba, tanto che il 18 agosto dopo un concerto in provincia di Livorno ha colto la palla al balzo per trascorrerci appena mezza giornata - voleva veramente questo concerto. Venerdì scorso, poco prima di esibirsi per l&apos;ennesima tappa del tour “Miss Nostalgia” a Cattolica, in Romagna, era molto amareggiato. 
«Non c&apos;è niente da dire - ha raccontato al Tirreno il leader degli Stadio - anche perché io a Marciana Marina ci vivo. È successo questo piccolo problema, pazienza. Evviva la musica, evviva Marciana Marina». Chi è, quindi, che ha sbagliato a prendere le misure del palco? Secondo la Pro Loco «nessuno». «È vero, il palco era troppo piccolo - continua Benedetta Torino - ma la colpa non è di nessuno: la verità è che fra di noi è mancato un accordo. Il loro staff non è sceso a compromessi, in quanto il loro tour prevede un palco grande che a Marciana Marina non potevamo montare da nessuna parte, nemmeno al porto. Noi ci abbiamo sperato fino all&apos;ultimo, è un peccato anche perché per Curreri che qui è di casa sarebbe stato un riconoscimento alla carriera, ma devo dire che capisco benissimo anche le esigenze della produzione». 
Il concerto è rimandato all&apos;anno prossimo, gli organizzatori - visto l&apos;accordo tra le parti - non pagheranno alcuna penale. «È solo un arrivederci - assicura Laura Cordischi, manager della band - e il concerto lo faremo senz’altro nel 2017. Peccato perché Gaetano teneva tantissimo a questo appuntamento». La conferma arriva anche dalla Pro Loco. «Non ci siamo certo lasciati male - concludono dalla Pro Loco marinese - tanto che noi speriamo di organizzare la stessa esibizione l&apos;anno prossimo, quando gli Stadio non saranno vincolati ai progetti del tour “Miss Nostalgia”. 21 agosto 2016 
</post>
<signature>

</signature>
<external_links>

</external_links>
<country>IT</country>
<main_image>http://iltirreno.gelocal.it/polopoly_fs/1.13993692.1471818388!/httpImage/image.jpg_gen/derivatives/detail_558/image.jpg</main_image>
</document>
