<?xml version="1.0" encoding="UTF-8"?>
<document>
<type>mainstream</type>
<forum>http://maroelamedia.co.za/feed</forum>
<forum_title>Maroela Media</forum_title>
<discussion_title>Dubbele tragedie ná voorval by motorwassery</discussion_title>
<language>afrikaans</language>
<gmt_offset></gmt_offset>
<topic_url>http://maroelamedia.co.za/nuus/sa-nuus/dubbele-tragedie-na-voorval-by-motorwassery/</topic_url>
<topic_text>
Stuur &apos;n skakel na hierdie bladsy vir &apos;n vriend(Dit maak in &apos;n nuwe venster oop) Belinda Louw en haar kêrel, Corné Hitge. Foto: Facebook Belinda Louw, die vrou van Pretoria wat op 13 Augustus by ŉ motorwassery in Gezina raakgery is, het in die hospitaal gesterf.
Kapt. Coba Britz, woordvoerder van die polisie, het die nuus aan Maroela Media bevestig. “Dit het oor die naweek gebeur. Ek kan nie bevestig presies wanneer sy dood is nie, maar die ondersoekbeampte in die saak is tans by die regsgeneeskundige laboratoriums,” het Britz gesê. 
Die saak van roekelose en nalatige bestuur wat kort ná die voorval geopen is, is intussen na ŉ saak van strafbare manslag verander. Niemand is nog in hegtenis geneem of formeel aangekla nie. 
Maroela Media het vroeër berig Louw (35) was hoogswanger toe sy in die waggedeelte van die motorwassery by ŉ Sasol-vulstasie op die hoek van Johan Heyns- en Ben Swartstraat deur ŉ Toyota Fortuner getref is. Sy is in ŉ kritieke toestand na ŉ hospitaal gehaas en het haar ongebore baba verloor. Sy was 38 weke swanger. 
Sasol het later aan Maroela Media gesê die motorwasser wat die motor ten tyde van die voorval bestuur het, het nie die mandaat gehad om met kliënte se voertuie te ry sonder vooraf magtiging nie en het teen die eienaar se beleid opgetree.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://maroelamedia.co.za/nuus/sa-nuus/dubbele-tragedie-na-voorval-by-motorwassery/</post_url>
<post_date>20160822</post_date>
<post_time>0651</post_time>
<username>Mariné Lourens</username>
<post>
Stuur &apos;n skakel na hierdie bladsy vir &apos;n vriend(Dit maak in &apos;n nuwe venster oop) Belinda Louw en haar kêrel, Corné Hitge. Foto: Facebook Belinda Louw, die vrou van Pretoria wat op 13 Augustus by ŉ motorwassery in Gezina raakgery is, het in die hospitaal gesterf.
Kapt. Coba Britz, woordvoerder van die polisie, het die nuus aan Maroela Media bevestig. “Dit het oor die naweek gebeur. Ek kan nie bevestig presies wanneer sy dood is nie, maar die ondersoekbeampte in die saak is tans by die regsgeneeskundige laboratoriums,” het Britz gesê. 
Die saak van roekelose en nalatige bestuur wat kort ná die voorval geopen is, is intussen na ŉ saak van strafbare manslag verander. Niemand is nog in hegtenis geneem of formeel aangekla nie. 
Maroela Media het vroeër berig Louw (35) was hoogswanger toe sy in die waggedeelte van die motorwassery by ŉ Sasol-vulstasie op die hoek van Johan Heyns- en Ben Swartstraat deur ŉ Toyota Fortuner getref is. Sy is in ŉ kritieke toestand na ŉ hospitaal gehaas en het haar ongebore baba verloor. Sy was 38 weke swanger. 
Sasol het later aan Maroela Media gesê die motorwasser wat die motor ten tyde van die voorval bestuur het, het nie die mandaat gehad om met kliënte se voertuie te ry sonder vooraf magtiging nie en het teen die eienaar se beleid opgetree.
</post>
<signature>

</signature>
<external_links>

</external_links>
<country>ZA</country>
<main_image>http://i1.wp.com/maroelamedia.co.za/wp-content/uploads/2016/08/corne-belinda.jpg?fit=500%2C390</main_image>
</document>
