<?xml version="1.0" encoding="UTF-8"?>
<document>
<type>mainstream</type>
<forum>http://dlalejdis.pl/rss.xml</forum>
<forum_title></forum_title>
<discussion_title>„Tajemnice Amy Snow” – recenzja</discussion_title>
<language>polish</language>
<gmt_offset></gmt_offset>
<topic_url>http://dlalejdis.pl/artykuly/tajemnice_amy_snow_recenzja</topic_url>
<topic_text>
„Tajemnice Amy Snow” – recenzja   Tajemnice przeszłości, sekretne listy i romantyczne ujęcie codzienności – to wszystko i wiele więcej znajdziecie w najnowszej powieści autorstwa Tracy Rees. Na terenie olbrzymiej posiadłości wpływowych Państwa Vennaway, ośmioletnia dziedziczka Aurelia odnajduje w zaspie śnieżnej zmarznięte niemowlę. Młoda Aurelia przekonuje niechętnych do swego pomysłu rodziców, by pozwolili niemowlęciu, któremu nadała imię Amy Snow zamieszkać na terenie posiadłości. Od tamtej pory dziewczynka rośnie wychowywana przez służących i pomoce kuchenne, lecz oprócz nowego domu zyskuje coś o wiele cenniejszego – wyjątkową przyjaźń uroczej Aurelii. Gdy dziewczyna umiera w młodym wieku, Amy cierpi olbrzymie męki. Sytuację pogarsza fakt, że Państwo Vannaway niezwłocznie po pogrzebie córki decydują się wyrzucić dziewczynę na bruk. Wówczas spotyka ją coś niezwykłego - znajduje ostatni podarunek od Aurelii, którym jest list z zaszyfrowaną wiadomością. Amy wyrusza w podróż życia po Anglii, aby odnaleźć skarb. Jeżeli się to uda, jej życie całkowicie się odmieni.„ Tajemnice Amy Snow ” Tracy Rees to książka, która pochłonęła mnie bez reszty. Dosłownie nie mogłam się od niej oderwać, gdyż kolejne wydarzenia opisane przez autorkę coraz bardziej pobudzały moją ciekawość dotyczącą dalszych losów głównej bohaterki. Sama linia fabularna jest bardzo interesująco poprowadzona. Napędzają ją kolejne listy od zmarłej przyjaciółki, które de facto kierują życiem Amy Snow próbującej odnaleźć sens swojego nowego życia i pogodzić się z wielką stratą. Autorka swoją opowieść snuje konkretnie, nie obarczając nas zbędnymi opisami, co zasługuje na pochwałę. Język literacki jest płynny i swobodny, dzięki czemu powieść czyta się szybko i bardzo przyjemnie. Także swoistego smaku powieści nadaje wątek romantyczny, który jednakże nie przytłacza głównej akcji.Jeżeli szukacie książki obyczajowej, która przeniesie was w czasie w okres wiktoriańskiej Anglii, pięknych sukien, balów i skomplikowanych konwenansów towarzyskich – zachęcam serdecznie do przeczytania „ Tajemnic Amy Snow” . Oprócz interesującej fabuły opartej na odkrywaniu tajemnic przeszłości przez główną bohaterkę, znajdziecie w niej także ciekawy obraz ówczesnego społeczeństwa. Agnieszka Brewka Tajemnice Amy Snow, Tracy Rees, Wydawnictwo Czarna Owca, Warszawa 2016 REKLAMA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dlalejdis.pl/artykuly/tajemnice_amy_snow_recenzja</post_url>
<post_date>20160822</post_date>
<post_time>0755</post_time>
<username></username>
<post>
„Tajemnice Amy Snow” – recenzja   Tajemnice przeszłości, sekretne listy i romantyczne ujęcie codzienności – to wszystko i wiele więcej znajdziecie w najnowszej powieści autorstwa Tracy Rees. Na terenie olbrzymiej posiadłości wpływowych Państwa Vennaway, ośmioletnia dziedziczka Aurelia odnajduje w zaspie śnieżnej zmarznięte niemowlę. Młoda Aurelia przekonuje niechętnych do swego pomysłu rodziców, by pozwolili niemowlęciu, któremu nadała imię Amy Snow zamieszkać na terenie posiadłości. Od tamtej pory dziewczynka rośnie wychowywana przez służących i pomoce kuchenne, lecz oprócz nowego domu zyskuje coś o wiele cenniejszego – wyjątkową przyjaźń uroczej Aurelii. Gdy dziewczyna umiera w młodym wieku, Amy cierpi olbrzymie męki. Sytuację pogarsza fakt, że Państwo Vannaway niezwłocznie po pogrzebie córki decydują się wyrzucić dziewczynę na bruk. Wówczas spotyka ją coś niezwykłego - znajduje ostatni podarunek od Aurelii, którym jest list z zaszyfrowaną wiadomością. Amy wyrusza w podróż życia po Anglii, aby odnaleźć skarb. Jeżeli się to uda, jej życie całkowicie się odmieni.„ Tajemnice Amy Snow ” Tracy Rees to książka, która pochłonęła mnie bez reszty. Dosłownie nie mogłam się od niej oderwać, gdyż kolejne wydarzenia opisane przez autorkę coraz bardziej pobudzały moją ciekawość dotyczącą dalszych losów głównej bohaterki. Sama linia fabularna jest bardzo interesująco poprowadzona. Napędzają ją kolejne listy od zmarłej przyjaciółki, które de facto kierują życiem Amy Snow próbującej odnaleźć sens swojego nowego życia i pogodzić się z wielką stratą. Autorka swoją opowieść snuje konkretnie, nie obarczając nas zbędnymi opisami, co zasługuje na pochwałę. Język literacki jest płynny i swobodny, dzięki czemu powieść czyta się szybko i bardzo przyjemnie. Także swoistego smaku powieści nadaje wątek romantyczny, który jednakże nie przytłacza głównej akcji.Jeżeli szukacie książki obyczajowej, która przeniesie was w czasie w okres wiktoriańskiej Anglii, pięknych sukien, balów i skomplikowanych konwenansów towarzyskich – zachęcam serdecznie do przeczytania „ Tajemnic Amy Snow” . Oprócz interesującej fabuły opartej na odkrywaniu tajemnic przeszłości przez główną bohaterkę, znajdziecie w niej także ciekawy obraz ówczesnego społeczeństwa. Agnieszka Brewka Tajemnice Amy Snow, Tracy Rees, Wydawnictwo Czarna Owca, Warszawa 2016 REKLAMA
</post>
<signature>

</signature>
<external_links>

</external_links>
<country>PL</country>
<main_image>http://dlalejdis.pl/media/artykul/kultura/literatura/czarna_owca/tajemnice_amy_snow.jpg</main_image>
</document>
