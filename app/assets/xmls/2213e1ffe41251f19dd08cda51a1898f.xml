<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>خالی شدن مسجد از یاوران خدا بزرگترین ظلم است</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731649/%D8%AE%D8%A7%D9%84%DB%8C-%D8%B4%D8%AF%D9%86-%D9%85%D8%B3%D8%AC%D8%AF-%D8%A7%D8%B2-%DB%8C%D8%A7%D9%88%D8%B1%D8%A7%D9%86-%D8%AE%D8%AF%D8%A7-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B8%D9%84%D9%85-%D8%A7%D8%B3%D8%AA</topic_url>
<topic_text>
خالی شدن مسجد از یاوران خدا بزرگترین ظلم است مساجد خانه خدا است و باید از یاوران خداوند مملو و انباشته باشد که اگر چنین چیزی نباشد و مساجد خالی از یاوران خدا شده و با ریا پر شود، بزرگ‌ترین ظلم به مسجد است که برای فعال شدن مساجد باید پایگاه مقاومت و بسیج فعالی در مساجد وجود داشته و برنامه‌ها را به‌درستی رصد و پیاده‌سازی کند. به گزارش خبرگزاری بسیج مازندران، امام جمعه نکا با بیان اینکه پرجاذبه کردن و توانمندسازی مساجد از برنامه‌های مهمی است که باید دنبال شود، خاطرنشان کرد: باید کارگروه‌های مختلف و متعدد برای این منظور شکل گرفته و در مساجد برای جذب بیشتر جوانان و نوجوانان، جاذبه‌های محیطی تعریف شود . حجت‌الاسلام محمدباقر محمدی‌لایینی اظهار کرد: مسجدی که در خط ولایت نباشد و نسبت به مسأله وحدت بی‌تفاوت باشد، فایده‌ای برای جامعه ندارد . وی افزود: مساجد خانه خدا است و باید از یاوران خداوند مملو و انباشته باشد که اگر چنین چیزی نباشد و مساجد خالی از یاوران خدا شده و با ریا پر شود، بزرگ‌ترین ظلم به مسجد است که برای فعال شدن مساجد باید پایگاه مقاومت و بسیج فعالی در مساجد وجود داشته و برنامه‌ها را به‌درستی رصد و پیاده‌سازی کند . این مسؤول با بیان اینکه روز جهانی مسجد، روز به آتش کشیدن مسجدالاقصی نیست بلکه روز بنای مسجدالنبی است، گفت: مسجد در گذشته تنها معبد نبود بلکه اقامه نماز در پنج نوبت در زمان رسول اکرم(ص) و با بنای مساجد در آن زمان انجام و همچنین جلسات مختلف در مساجد برگزار و مکانی برای اجتماع افراد بود . محمدی‌لایینی ادامه داد: امروز مسجدالنبی را که روزی پایگاه اصلی و مهم مسلمانان برای مقابله با کفر بوده است به مرکز سکوت در برابر خیانت‌های یهود تبدیل کرده‌اند و در مقابل جنایت‌های مختلف صهیونیست و غاصبان، سکوت اختیار شده است و وفاق و دوستی پشت پرده ایجاد شده و به نوعی این مسجد خوب را به مسجد بد، تبدیل کرده‌اند . وی گفت: اینکه امروزه زمزمه‌هایی شنیده می‌شود که مسجد چه ربطی به شعار، پایگاه مقاومت، بسیج و... دارد این همان تبدیل شدن مسجد خوب به بد است که باید مراقب باشیم و تلاش کنیم تا با ایجاد شور و هیجان در مساجد جوانان و خانواده‌ها را به مساجد آورده و این ارتباط‌ها را حتی در فضای مجازی هم گسترش دهیم .
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731649/%D8%AE%D8%A7%D9%84%DB%8C-%D8%B4%D8%AF%D9%86-%D9%85%D8%B3%D8%AC%D8%AF-%D8%A7%D8%B2-%DB%8C%D8%A7%D9%88%D8%B1%D8%A7%D9%86-%D8%AE%D8%AF%D8%A7-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%B8%D9%84%D9%85-%D8%A7%D8%B3%D8%AA</post_url>
<post_date>20160822</post_date>
<post_time>0722</post_time>
<username>info@basijnews.ir</username>
<post>
خالی شدن مسجد از یاوران خدا بزرگترین ظلم است مساجد خانه خدا است و باید از یاوران خداوند مملو و انباشته باشد که اگر چنین چیزی نباشد و مساجد خالی از یاوران خدا شده و با ریا پر شود، بزرگ‌ترین ظلم به مسجد است که برای فعال شدن مساجد باید پایگاه مقاومت و بسیج فعالی در مساجد وجود داشته و برنامه‌ها را به‌درستی رصد و پیاده‌سازی کند. به گزارش خبرگزاری بسیج مازندران، امام جمعه نکا با بیان اینکه پرجاذبه کردن و توانمندسازی مساجد از برنامه‌های مهمی است که باید دنبال شود، خاطرنشان کرد: باید کارگروه‌های مختلف و متعدد برای این منظور شکل گرفته و در مساجد برای جذب بیشتر جوانان و نوجوانان، جاذبه‌های محیطی تعریف شود . حجت‌الاسلام محمدباقر محمدی‌لایینی اظهار کرد: مسجدی که در خط ولایت نباشد و نسبت به مسأله وحدت بی‌تفاوت باشد، فایده‌ای برای جامعه ندارد . وی افزود: مساجد خانه خدا است و باید از یاوران خداوند مملو و انباشته باشد که اگر چنین چیزی نباشد و مساجد خالی از یاوران خدا شده و با ریا پر شود، بزرگ‌ترین ظلم به مسجد است که برای فعال شدن مساجد باید پایگاه مقاومت و بسیج فعالی در مساجد وجود داشته و برنامه‌ها را به‌درستی رصد و پیاده‌سازی کند . این مسؤول با بیان اینکه روز جهانی مسجد، روز به آتش کشیدن مسجدالاقصی نیست بلکه روز بنای مسجدالنبی است، گفت: مسجد در گذشته تنها معبد نبود بلکه اقامه نماز در پنج نوبت در زمان رسول اکرم(ص) و با بنای مساجد در آن زمان انجام و همچنین جلسات مختلف در مساجد برگزار و مکانی برای اجتماع افراد بود . محمدی‌لایینی ادامه داد: امروز مسجدالنبی را که روزی پایگاه اصلی و مهم مسلمانان برای مقابله با کفر بوده است به مرکز سکوت در برابر خیانت‌های یهود تبدیل کرده‌اند و در مقابل جنایت‌های مختلف صهیونیست و غاصبان، سکوت اختیار شده است و وفاق و دوستی پشت پرده ایجاد شده و به نوعی این مسجد خوب را به مسجد بد، تبدیل کرده‌اند . وی گفت: اینکه امروزه زمزمه‌هایی شنیده می‌شود که مسجد چه ربطی به شعار، پایگاه مقاومت، بسیج و... دارد این همان تبدیل شدن مسجد خوب به بد است که باید مراقب باشیم و تلاش کنیم تا با ایجاد شور و هیجان در مساجد جوانان و خانواده‌ها را به مساجد آورده و این ارتباط‌ها را حتی در فضای مجازی هم گسترش دهیم .
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
