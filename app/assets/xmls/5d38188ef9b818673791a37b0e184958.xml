<?xml version="1.0" encoding="UTF-8"?>
<document>
<type>mainstream</type>
<forum>http://rss.in.gr/feed/news/</forum>
<forum_title>RSS: Ειδήσεις</forum_title>
<discussion_title>Έρχεται το κουαρτέτο και μαζί του «καυτό» φθινόπωρο</discussion_title>
<language>greek</language>
<gmt_offset></gmt_offset>
<topic_url>http://news.in.gr/economy/article/?aid=1500096634</topic_url>
<topic_text>
Εκτύπωση Αθήνα 
Ραντεβού τον Σεπτέμβριο έχουν δώσει οι δανειστές με την κυβέρνηση, με την αντιπροσωπεία του ΔΝΤ να παρατείνει την παραμονή της στην Αθήνα κατά αρκετές ημέρες, για την εις βάθος αξιολόγηση της ελληνικής οικονομίας, στο πλαίσιο των λεγόμενων διαβουλεύσεων του άρθρου IV, όπως προβλέπει το καταστατικό του για όλα τα μέλη του. 
Όπως σημειώνουν Τα Νέα , θα είναι μια από τις καυτές στιγμές του φθινοπώρου, το οποίο προβλέπεται πλούσιο σε γεγονότα, με δύο επισκέψεις εκπροσώπων των δανειστών, την ετήσια Σύνοδο του ΔΝΤ, τις αποφάσεις του Ευρωπαϊκού Μηχανισμού Σταθερότητας για το χρέος και την απόφαση του ΔΝΤ για το αν θα επιστρέψει ή όχι στο ελληνικό πρόγραμμα. 
Στα μέσα Σεπτεμβρίου οι εκπρόσωποι του κουαρτέτου θα έρθουν στην Αθήνα για λίγες ημέρες, με σκοπό την επισκόπηση της πορείας των προαπαιτουμένων, προκειμένου να εκταμιευθεί η υποδόση των 2,8 δισ. ευρώ. Τα μέλη της αντιπροσωπείας του Ταμείου, όμως, υπό την Ντέλια Βελκουλέσκου, θα παραμείνουν μερικές μέρες ακόμη, για τη διαβούλευση του άρθρου ΙV. Τέτοιες διαβουλεύσεις, οι όποιες προβλέπουν επαφές με την κυβέρνηση, την κεντρική τράπεζα και εκπροσώπους επιχειρηματικών και εργατικών ενώσεων, έκανε συστηματικά το Ταμείο σε σχεδόν ετήσια βάση στην Ελλάδα, όπως και στα άλλα μέλη του, ώς το 2009.
Μετά την έναρξη της εφαρμογής του Μνημονίου, ωστόσο, έγινε μόνο μία, το 2013, αφού οι αποστολές του βρίσκονταν εδώ τακτικά για τις αξιολογήσεις του Μνημονίου. Ετσι, πριν από μήνες, αναφέρουν οι πληροφορίες, το Ταμείο και η κυβέρνηση συμφώνησαν να επαναφέρουν τη διαδικασία του άρθρου IV. 
Τα συμπεράσματα της επίσκεψης ασφαλώς θα έχουν τη σημασία τους στις διαπραγματεύσεις όσον αφορά την επιστροφή του ΔΝΤ στο ελληνικό πρόγραμμα, αν και τον καθοριστικό ρόλο θα παίξει η νέα ανάλυση βιωσιμότητας του χρέους που θα κάνει το Ταμείο. Για την τελευταία, κρίσιμες θα είναι οι αποφάσεις του Ευρωπαϊκού Μηχανισμού Σταθερότητας για τα βραχυπρόθεσμα μέτρα ελάφρυνσης του χρέους που ήδη ετοιμάζονται. 
*Διαβάστε περισσότερα στην έντυπη έκδοση των Νέων
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://news.in.gr/economy/article/?aid=1500096634</post_url>
<post_date>20160822</post_date>
<post_time>0745</post_time>
<username></username>
<post>
Εκτύπωση Αθήνα 
Ραντεβού τον Σεπτέμβριο έχουν δώσει οι δανειστές με την κυβέρνηση, με την αντιπροσωπεία του ΔΝΤ να παρατείνει την παραμονή της στην Αθήνα κατά αρκετές ημέρες, για την εις βάθος αξιολόγηση της ελληνικής οικονομίας, στο πλαίσιο των λεγόμενων διαβουλεύσεων του άρθρου IV, όπως προβλέπει το καταστατικό του για όλα τα μέλη του. 
Όπως σημειώνουν Τα Νέα , θα είναι μια από τις καυτές στιγμές του φθινοπώρου, το οποίο προβλέπεται πλούσιο σε γεγονότα, με δύο επισκέψεις εκπροσώπων των δανειστών, την ετήσια Σύνοδο του ΔΝΤ, τις αποφάσεις του Ευρωπαϊκού Μηχανισμού Σταθερότητας για το χρέος και την απόφαση του ΔΝΤ για το αν θα επιστρέψει ή όχι στο ελληνικό πρόγραμμα. 
Στα μέσα Σεπτεμβρίου οι εκπρόσωποι του κουαρτέτου θα έρθουν στην Αθήνα για λίγες ημέρες, με σκοπό την επισκόπηση της πορείας των προαπαιτουμένων, προκειμένου να εκταμιευθεί η υποδόση των 2,8 δισ. ευρώ. Τα μέλη της αντιπροσωπείας του Ταμείου, όμως, υπό την Ντέλια Βελκουλέσκου, θα παραμείνουν μερικές μέρες ακόμη, για τη διαβούλευση του άρθρου ΙV. Τέτοιες διαβουλεύσεις, οι όποιες προβλέπουν επαφές με την κυβέρνηση, την κεντρική τράπεζα και εκπροσώπους επιχειρηματικών και εργατικών ενώσεων, έκανε συστηματικά το Ταμείο σε σχεδόν ετήσια βάση στην Ελλάδα, όπως και στα άλλα μέλη του, ώς το 2009.
Μετά την έναρξη της εφαρμογής του Μνημονίου, ωστόσο, έγινε μόνο μία, το 2013, αφού οι αποστολές του βρίσκονταν εδώ τακτικά για τις αξιολογήσεις του Μνημονίου. Ετσι, πριν από μήνες, αναφέρουν οι πληροφορίες, το Ταμείο και η κυβέρνηση συμφώνησαν να επαναφέρουν τη διαδικασία του άρθρου IV. 
Τα συμπεράσματα της επίσκεψης ασφαλώς θα έχουν τη σημασία τους στις διαπραγματεύσεις όσον αφορά την επιστροφή του ΔΝΤ στο ελληνικό πρόγραμμα, αν και τον καθοριστικό ρόλο θα παίξει η νέα ανάλυση βιωσιμότητας του χρέους που θα κάνει το Ταμείο. Για την τελευταία, κρίσιμες θα είναι οι αποφάσεις του Ευρωπαϊκού Μηχανισμού Σταθερότητας για τα βραχυπρόθεσμα μέτρα ελάφρυνσης του χρέους που ήδη ετοιμάζονται. 
*Διαβάστε περισσότερα στην έντυπη έκδοση των Νέων
</post>
<signature>

</signature>
<external_links>

</external_links>
<country>GR</country>
<main_image>http://static.in.gr/webstatic/213490661E86E9E0C06293B2232A76FF.jpg</main_image>
</document>
