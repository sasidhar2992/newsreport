<?xml version="1.0" encoding="UTF-8"?>
<document>
<type>mainstream</type>
<forum>http://tyden.cz//rss/rss.php?rubrika_id=66</forum>
<forum_title>Tyden.cz</forum_title>
<discussion_title>Nedostatek respektu, migrace, armáda EU. Sobotka mluvil s velvyslanci</discussion_title>
<language>czech</language>
<gmt_offset></gmt_offset>
<topic_url>http://www.tyden.cz/rubriky/domaci/politika/nedostatek-respektu-migrace-armada-eu-sobotka-mluvil-s-velvyslanci_395100.html</topic_url>
<topic_text>
Nedostatek respektu, migrace, armáda EU. Sobotka mluvil s velvyslanci 22.08.2016 10:04 Facebook Twitter 
Aktuální bezpečnostní vývoj podle premiéra Bohuslava Sobotky (ČSSD) ukazuje, jak zásadní je pro Česko zakotvení v Evropské unii a Severoatlantické alianci. Předseda vlády to řekl v pražském Černínském paláci v úvodu každoroční porady českých velvyslanců. Evropa se podle něj dlouhodobě neobejde bez společné evropské armády. 
Po nedávné sérii násilných útoků v Německu a teroristickém útoku ve francouzském Nice je podle Sobotky zřejmé, že je nutné se připravit na hrozby všeho druhu. Za klíčové vidí zakotvení v EU a NATO. &quot;Zajištění jejich stability a akceschopnosti jsou klíčovým zájmem ČR. Diskuse o jejich dalším dalším směřování již probíhá,&quot; uvedl premiér. Aktivní roli Česka v této debatě považuje za důležitý úkol. 
&quot;Migrační vlna ukázala, že je nutné bránit vnější hranice EU,&quot; uvedl Sobotka. Evropská bezpečnostní politika má směřovat k tomu, aby byla EU akceschopnějším a spolehlivějším partnerem. &quot;Jsem přesvědčen, že se dlouhodobě neobejdeme bez společné evropské armády,&quot; řekl. První konkrétní návrhy očekává už na nejbližších jednáních Evropské rady. 
Sobotka také velvyslancům řekl, že ke členství v unii neexistuje pozitivní alternativa. EU po červnovém britském referendu, ve kterém tamní občané rozhodli o vystoupení země z unie, nemůže zůstat stejná, dodal. &quot;Vláda bude hájit pokračování evropské spolupráce na racionálních základech,&quot; uvedl Sobotka. EU podle jeho názoru nestačí jen kosmetické úpravy, ale musí nabízet občanům lepší perspektivu, což lze dosáhnout i bez okamžitých změn v uspořádání evropských institucí. 
Sobotka se v projevu vyjádřil také k dalším aktuálním problémům mezinárodní politiky. Vyjádřil obavy nad vývojem v Turecku, kde se v červenci odehrál neúspěšný pokus o puč. Při jeho potlačení se uskutečnily rozsáhlé čistky v armádě, soudnictví i školství. &quot;Vzbuzuje to vážné obavy o budoucí stabilitu Turecka,&quot; prohlásil Sobotka. Další bezpečnostní riziko vidí premiér ve vývoji na Ukrajině, kde se vyostřují vztahy s Ruskem, nebo v pokračující válce v Sýrii. 
Podle Sobotky dochází v poslední době k nárůstu nacionalismu a napětí, přibývá zhroucených států a mezistátních konfliktů. &quot;Jsou provázeny nedostatkem respektu k mezinárodnímu právu a institucím,&quot; podotkl. Důsledkem této nestability je mimo jiné migrační vlna, jíž musí Evropa podle Sobotky čelit společně. 
Předseda vlády se vyjádřil také k množícím se teroristickým útokům. &quot;Boj s terorismem není pro Evropu nový,&quot; poznamenal. Dodal, že proti útokům není stoprocentní obrana, dá se jim však předcházet, pokud budou státy spolupracovat a sdílet informace. Prevencí terorismu je podle něj také snaha dosáhnout sociálního smíru.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.tyden.cz/rubriky/domaci/politika/nedostatek-respektu-migrace-armada-eu-sobotka-mluvil-s-velvyslanci_395100.html</post_url>
<post_date>20160822</post_date>
<post_time>0804</post_time>
<username></username>
<post>
Nedostatek respektu, migrace, armáda EU. Sobotka mluvil s velvyslanci 22.08.2016 10:04 Facebook Twitter 
Aktuální bezpečnostní vývoj podle premiéra Bohuslava Sobotky (ČSSD) ukazuje, jak zásadní je pro Česko zakotvení v Evropské unii a Severoatlantické alianci. Předseda vlády to řekl v pražském Černínském paláci v úvodu každoroční porady českých velvyslanců. Evropa se podle něj dlouhodobě neobejde bez společné evropské armády. 
Po nedávné sérii násilných útoků v Německu a teroristickém útoku ve francouzském Nice je podle Sobotky zřejmé, že je nutné se připravit na hrozby všeho druhu. Za klíčové vidí zakotvení v EU a NATO. &quot;Zajištění jejich stability a akceschopnosti jsou klíčovým zájmem ČR. Diskuse o jejich dalším dalším směřování již probíhá,&quot; uvedl premiér. Aktivní roli Česka v této debatě považuje za důležitý úkol. 
&quot;Migrační vlna ukázala, že je nutné bránit vnější hranice EU,&quot; uvedl Sobotka. Evropská bezpečnostní politika má směřovat k tomu, aby byla EU akceschopnějším a spolehlivějším partnerem. &quot;Jsem přesvědčen, že se dlouhodobě neobejdeme bez společné evropské armády,&quot; řekl. První konkrétní návrhy očekává už na nejbližších jednáních Evropské rady. 
Sobotka také velvyslancům řekl, že ke členství v unii neexistuje pozitivní alternativa. EU po červnovém britském referendu, ve kterém tamní občané rozhodli o vystoupení země z unie, nemůže zůstat stejná, dodal. &quot;Vláda bude hájit pokračování evropské spolupráce na racionálních základech,&quot; uvedl Sobotka. EU podle jeho názoru nestačí jen kosmetické úpravy, ale musí nabízet občanům lepší perspektivu, což lze dosáhnout i bez okamžitých změn v uspořádání evropských institucí. 
Sobotka se v projevu vyjádřil také k dalším aktuálním problémům mezinárodní politiky. Vyjádřil obavy nad vývojem v Turecku, kde se v červenci odehrál neúspěšný pokus o puč. Při jeho potlačení se uskutečnily rozsáhlé čistky v armádě, soudnictví i školství. &quot;Vzbuzuje to vážné obavy o budoucí stabilitu Turecka,&quot; prohlásil Sobotka. Další bezpečnostní riziko vidí premiér ve vývoji na Ukrajině, kde se vyostřují vztahy s Ruskem, nebo v pokračující válce v Sýrii. 
Podle Sobotky dochází v poslední době k nárůstu nacionalismu a napětí, přibývá zhroucených států a mezistátních konfliktů. &quot;Jsou provázeny nedostatkem respektu k mezinárodnímu právu a institucím,&quot; podotkl. Důsledkem této nestability je mimo jiné migrační vlna, jíž musí Evropa podle Sobotky čelit společně. 
Předseda vlády se vyjádřil také k množícím se teroristickým útokům. &quot;Boj s terorismem není pro Evropu nový,&quot; poznamenal. Dodal, že proti útokům není stoprocentní obrana, dá se jim však předcházet, pokud budou státy spolupracovat a sdílet informace. Prevencí terorismu je podle něj také snaha dosáhnout sociálního smíru.
</post>
<signature>

</signature>
<external_links>

</external_links>
<country>CZ</country>
<main_image>http://www.tyden.cz/obrazek/201608/57baa9651d302/crop-1041886-sobotka.jpg</main_image>
</document>
