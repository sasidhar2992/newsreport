<?xml version="1.0" encoding="UTF-8"?>
<document>
<type>mainstream</type>
<forum>http://www.lsm.lv/rss/?lang=lv&amp;catid=14</forum>
<forum_title>LSM.LV / Ziņas</forum_title>
<discussion_title>Filipīnu ārlietu ministrs: Valsts negrasās izstāties no ANO</discussion_title>
<language>latvian</language>
<gmt_offset></gmt_offset>
<topic_url>http://www.lsm.lv/lv/raksts/arzemes/zinas/filipinu-arlietu-ministrs-valsts-negrasas-izstaties-no-ano.a197384/</topic_url>
<topic_text>
lsm.lv ziņu redakcija 
Filipīnu ārlietu ministrs Perfekto Jasajs paziņojis, ka par spīti valsts prezidenta izteikumiem par iespējamo izstāšanos no Apvienoto Nāciju Organizācijas (ANO) valsts joprojām ir uzticīga ANO idejai un negrasās pamest organizāciju, vēsta raidsabiedrība BBC. 
Filipīnu ārlietu ministrs atzina, ka valstij ir pamats būt neapmierinātai ar ANO un prezidenta Rodrigo Duterte izteikumi atspoguļoja “dziļu vilšanos”, tomēr valsts neizstāsies no ANO. 
Iepriekš Filipīnu prezidents Rodrigo Duterte ir piedraudējis , ka viņa valsts var izstāties no ANO. Tā viņš reaģējis uz ANO ekspertu kritiku par ārpus tiesas slepkavībām un izrēķināšanos ar narkotiku tirgotājiem. Duterte ir nosaucis ANO ekspertus par muļķiem un sacījis, ka ANO neesot tiesības kritizēt citus, ja tā nespēj izpildīt savus uzdevumus. 
Nakts vidū sarīkotajā preses konferencē Filipīnu prezidents Duterte neskopojās ar asiem izteikumiem un pat necenzētiem vārdiem, lai atbildētu uz ANO ekspertu izteikto kritiku. 
ANO ieteica Manilai aktīvāk rīkoties, lai apturētu ārpustiesas slepkavības un izrēķināšanos ar iespējamiem narkotiku tirgotājiem. 
Kopš Duterte ir nācis pie varas, šā gada maijāšādu slepkavību skaits ir strauji pieaudzis, sasniedzot jau 900 upuru.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.lsm.lv/lv/raksts/arzemes/zinas/filipinu-arlietu-ministrs-valsts-negrasas-izstaties-no-ano.a197384/</post_url>
<post_date>20160822</post_date>
<post_time>0654</post_time>
<username></username>
<post>
lsm.lv ziņu redakcija 
Filipīnu ārlietu ministrs Perfekto Jasajs paziņojis, ka par spīti valsts prezidenta izteikumiem par iespējamo izstāšanos no Apvienoto Nāciju Organizācijas (ANO) valsts joprojām ir uzticīga ANO idejai un negrasās pamest organizāciju, vēsta raidsabiedrība BBC. 
Filipīnu ārlietu ministrs atzina, ka valstij ir pamats būt neapmierinātai ar ANO un prezidenta Rodrigo Duterte izteikumi atspoguļoja “dziļu vilšanos”, tomēr valsts neizstāsies no ANO. 
Iepriekš Filipīnu prezidents Rodrigo Duterte ir piedraudējis , ka viņa valsts var izstāties no ANO. Tā viņš reaģējis uz ANO ekspertu kritiku par ārpus tiesas slepkavībām un izrēķināšanos ar narkotiku tirgotājiem. Duterte ir nosaucis ANO ekspertus par muļķiem un sacījis, ka ANO neesot tiesības kritizēt citus, ja tā nespēj izpildīt savus uzdevumus. 
Nakts vidū sarīkotajā preses konferencē Filipīnu prezidents Duterte neskopojās ar asiem izteikumiem un pat necenzētiem vārdiem, lai atbildētu uz ANO ekspertu izteikto kritiku. 
ANO ieteica Manilai aktīvāk rīkoties, lai apturētu ārpustiesas slepkavības un izrēķināšanos ar iespējamiem narkotiku tirgotājiem. 
Kopš Duterte ir nācis pie varas, šā gada maijāšādu slepkavību skaits ir strauji pieaudzis, sasniedzot jau 900 upuru.
</post>
<signature>

</signature>
<external_links>

</external_links>
<country>LV</country>
<main_image>http://s2.lsm.lv/media/4/c/large_2231.jpg</main_image>
</document>
