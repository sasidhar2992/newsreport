<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>تاکید نخست وزیر ایتالیا بر برگزاری انتخابات در سال ۲۰۱۸ میلادی</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731625/%D8%AA%D8%A7%DA%A9%DB%8C%D8%AF-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%DB%8C%D8%AA%D8%A7%D9%84%DB%8C%D8%A7-%D8%A8%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D8%B3%D8%A7%D9%84-%DB%B2%DB%B0%DB%B1%DB%B8-%D9%85%DB%8C%D9%84%D8%A7%D8%AF%DB%8C</topic_url>
<topic_text>
تاکید نخست وزیر ایتالیا بر برگزاری انتخابات در سال ۲۰۱۸ میلادی نخست وزیر ایتالیا از برگزاری انتخابات سراسری جدید در این کشور در سال ۲۰۱۸ میلادی خبر داد. به گزارش خبرگزاری بسیج به نقل از رویترز، متئو رنتسی نخست‌وزیر ایتالیا روز یکشنبه در سخنانی تاکید کرد: ایتالیایی ها در سال 2018 میلادی در انتخابات سراسری جدیدی شرکت خواهند کرد، فارغ از اینکه نتایج همه پرسی مربوط به اصلاح قانون اساسی چه باشد. همه‌پرسی مربوط به اصلاح قانون اساسی ایتالیا قرار است امسال برگزار شود. رنتسی که دو سال پیش با فروپاشی دولت ائتلافی به رهبری انریکو لتا به قدرت رسیده است، بر این باور است که اصلاح قانون اساسی ایتالیا برای تشکیل دولت باثبات تر و قوی‌تر، اهمیت زیادی خواهد داشت. وی در پاسخ به این سؤال که آیا انتخابات سراسری ایتالیا در سال 2018 میلادی فارغ از نتایج همه پرسی اصلاح قانون اساسی برگزار خواهد شد، گفت: بله. رنتسی گفت: حتی اگر در همه پرسی اصلاح قانون اساسی نیز شکست بخورم، انتخابات سال 2018 برگزار خواهد شد. نخست‌وزیر ایتالیا پیش از گفته است که اگر مردم با اصلاح قانون اساسی مخالفت کنند، وی از این سمت استعفا خواهد داد. هنوز تاریخ دقیق برگزاری همه پرسی اصلاح قانون اساسی ایتالیا اعلام نشده است. منتقدان نگران آن هستند که با اصلاح قانون اساسی، اختیارات و قدرت دولت افزایش چشمگیری یابد. پس از جنگ جهانی دوم تاکنون، ایتالیا از بی ثباتی سیاسی شدیدی رنج برده است به‌طوری که هیچ دولتی طی سال های گذشته نتوانسته است دوره مسئولیت خود را به طور کامل به پایان برساند. این مساله تاثیر منفی زیادی بر اوضاع اقتصادی ایتالیا داشته است. ایتالیا پس از یونان بالاترین میزان بدهی نسبت به تولید ناخالص داخلی را در بین کشورهای عضو یورو در اختیار دارد. رنتسی خواستار اصلاحات اقتصادی و کاهش مالیاتها شده است.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731625/%D8%AA%D8%A7%DA%A9%DB%8C%D8%AF-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%DB%8C%D8%AA%D8%A7%D9%84%DB%8C%D8%A7-%D8%A8%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D8%B3%D8%A7%D9%84-%DB%B2%DB%B0%DB%B1%DB%B8-%D9%85%DB%8C%D9%84%D8%A7%D8%AF%DB%8C</post_url>
<post_date>20160822</post_date>
<post_time>0709</post_time>
<username>info@basijnews.ir</username>
<post>
تاکید نخست وزیر ایتالیا بر برگزاری انتخابات در سال ۲۰۱۸ میلادی نخست وزیر ایتالیا از برگزاری انتخابات سراسری جدید در این کشور در سال ۲۰۱۸ میلادی خبر داد. به گزارش خبرگزاری بسیج به نقل از رویترز، متئو رنتسی نخست‌وزیر ایتالیا روز یکشنبه در سخنانی تاکید کرد: ایتالیایی ها در سال 2018 میلادی در انتخابات سراسری جدیدی شرکت خواهند کرد، فارغ از اینکه نتایج همه پرسی مربوط به اصلاح قانون اساسی چه باشد. همه‌پرسی مربوط به اصلاح قانون اساسی ایتالیا قرار است امسال برگزار شود. رنتسی که دو سال پیش با فروپاشی دولت ائتلافی به رهبری انریکو لتا به قدرت رسیده است، بر این باور است که اصلاح قانون اساسی ایتالیا برای تشکیل دولت باثبات تر و قوی‌تر، اهمیت زیادی خواهد داشت. وی در پاسخ به این سؤال که آیا انتخابات سراسری ایتالیا در سال 2018 میلادی فارغ از نتایج همه پرسی اصلاح قانون اساسی برگزار خواهد شد، گفت: بله. رنتسی گفت: حتی اگر در همه پرسی اصلاح قانون اساسی نیز شکست بخورم، انتخابات سال 2018 برگزار خواهد شد. نخست‌وزیر ایتالیا پیش از گفته است که اگر مردم با اصلاح قانون اساسی مخالفت کنند، وی از این سمت استعفا خواهد داد. هنوز تاریخ دقیق برگزاری همه پرسی اصلاح قانون اساسی ایتالیا اعلام نشده است. منتقدان نگران آن هستند که با اصلاح قانون اساسی، اختیارات و قدرت دولت افزایش چشمگیری یابد. پس از جنگ جهانی دوم تاکنون، ایتالیا از بی ثباتی سیاسی شدیدی رنج برده است به‌طوری که هیچ دولتی طی سال های گذشته نتوانسته است دوره مسئولیت خود را به طور کامل به پایان برساند. این مساله تاثیر منفی زیادی بر اوضاع اقتصادی ایتالیا داشته است. ایتالیا پس از یونان بالاترین میزان بدهی نسبت به تولید ناخالص داخلی را در بین کشورهای عضو یورو در اختیار دارد. رنتسی خواستار اصلاحات اقتصادی و کاهش مالیاتها شده است.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
