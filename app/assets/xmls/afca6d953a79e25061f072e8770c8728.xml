<?xml version="1.0" encoding="UTF-8"?>
<document>
<type>mainstream</type>
<forum>http://www.teraz.sk/rss/ekonomika.rss</forum>
<forum_title>TERAZ.sk - Ekonomika</forum_title>
<discussion_title>Spotrebiteľská atmosféra sa v júli 2016 v SR zhoršila</discussion_title>
<language>slovak</language>
<gmt_offset></gmt_offset>
<topic_url>http://www.teraz.sk/ekonomika/spotrebitelska-atmosfera-sa-v-juli-2/213696-clanok.html</topic_url>
<topic_text>
Spotrebiteľská atmosféra sa v júli 2016 v SR zhoršila TASR, dnes 9:26 Podľa údajov Európskej komisie v rebríčku 27 štátov usporiadaných podľa klesajúceho indexu spotrebiteľskej dôvery sa Slovensko so umiestnilo na 17. priečke. Nákupy v obchodnom centre v Košiciach Foto: TASR/František Iván Bratislava   Spotrebiteľská atmosféra sa v júli 2016 v SR zhoršila. V porovnaní s predchádzajúcim mesiacom sezónne očistený indikátor spotrebiteľskej dôvery klesol o 1,5 bodu, najmä vplyvom nárastu pesimizmu pri predpokladanom vývoji hospodárskej situácie na Slovensku a očakávanej nezamestnanosti, čiastočne aj pri perspektívach úspor, kým posudzovanie finančnej situácie v domácnosti sa medzimesačne nepatrne zlepšilo. Informoval o tom dnes Štatistický úrad (ŠÚ) SR. Ako ďalej vyplýva zo zisťovania Spotrebiteľský barometer, ktoré sa uskutočnilo v júli 2016, aktuálny výsledok po sezónnom očistení prevyšoval dlhodobý priemer. Oproti stavu pred štvrťrokom sa súhrnný indikátor príliš nezmenil. Priaznivejší vývoj názorov na hospodársky vývoj Slovenska eliminovalo nepriaznivejšie posudzovanie odhadovaného vývoja nezamestnanosti. Porovnanie so situáciou pred rokom vyznieva pozitívne. Obavy spotrebiteľov boli o 8,8 bodu menšie ako v rovnakom období minulého roka, na čom mali podiel všetky zložky. V porovnaní s júnom 2016 sa pri dvoch z 12 sezónne očistených indikátorov dôvera zvýšila (doterajšia inflácia a podmienky pre veľké nákupy v krajine). Podľa údajov Európskej komisie v rebríčku 27 štátov usporiadaných podľa klesajúceho indexu spotrebiteľskej dôvery sa Slovensko so zápornou hodnotou 8,9 (po sezónnom očistení) umiestnilo na 17. priečke. V júli 2016 bola úroveň pesimizmu na Slovensku o 1,3 bodu vyššia ako v priemere za EÚ, kde dosiahla negatívnu hodnotu 7,6.  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.teraz.sk/ekonomika/spotrebitelska-atmosfera-sa-v-juli-2/213696-clanok.html</post_url>
<post_date>20160822</post_date>
<post_time>0726</post_time>
<username>TASR</username>
<post>
Spotrebiteľská atmosféra sa v júli 2016 v SR zhoršila TASR, dnes 9:26 Podľa údajov Európskej komisie v rebríčku 27 štátov usporiadaných podľa klesajúceho indexu spotrebiteľskej dôvery sa Slovensko so umiestnilo na 17. priečke. Nákupy v obchodnom centre v Košiciach Foto: TASR/František Iván Bratislava   Spotrebiteľská atmosféra sa v júli 2016 v SR zhoršila. V porovnaní s predchádzajúcim mesiacom sezónne očistený indikátor spotrebiteľskej dôvery klesol o 1,5 bodu, najmä vplyvom nárastu pesimizmu pri predpokladanom vývoji hospodárskej situácie na Slovensku a očakávanej nezamestnanosti, čiastočne aj pri perspektívach úspor, kým posudzovanie finančnej situácie v domácnosti sa medzimesačne nepatrne zlepšilo. Informoval o tom dnes Štatistický úrad (ŠÚ) SR. Ako ďalej vyplýva zo zisťovania Spotrebiteľský barometer, ktoré sa uskutočnilo v júli 2016, aktuálny výsledok po sezónnom očistení prevyšoval dlhodobý priemer. Oproti stavu pred štvrťrokom sa súhrnný indikátor príliš nezmenil. Priaznivejší vývoj názorov na hospodársky vývoj Slovenska eliminovalo nepriaznivejšie posudzovanie odhadovaného vývoja nezamestnanosti. Porovnanie so situáciou pred rokom vyznieva pozitívne. Obavy spotrebiteľov boli o 8,8 bodu menšie ako v rovnakom období minulého roka, na čom mali podiel všetky zložky. V porovnaní s júnom 2016 sa pri dvoch z 12 sezónne očistených indikátorov dôvera zvýšila (doterajšia inflácia a podmienky pre veľké nákupy v krajine). Podľa údajov Európskej komisie v rebríčku 27 štátov usporiadaných podľa klesajúceho indexu spotrebiteľskej dôvery sa Slovensko so zápornou hodnotou 8,9 (po sezónnom očistení) umiestnilo na 17. priečke. V júli 2016 bola úroveň pesimizmu na Slovensku o 1,3 bodu vyššia ako v priemere za EÚ, kde dosiahla negatívnu hodnotu 7,6.  
</post>
<signature>

</signature>
<external_links>

</external_links>
<country>SK</country>
<main_image>http://www1.teraz.sk/usercontent/photos/0/7/c/2-07c920faf8d0ab75d612da74e0c0b107b6ce4533.jpg</main_image>
</document>
