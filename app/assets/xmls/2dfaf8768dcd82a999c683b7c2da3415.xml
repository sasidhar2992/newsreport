<?xml version="1.0" encoding="UTF-8"?>
<document>
<type>mainstream</type>
<forum>http://yalasarat.com/rssb5.-er48r6--4qhfle2m.puirug.r.xml</forum>
<forum_title>سايت خبری انصار حزب الله (يالثارات) - آخرين عناوين</forum_title>
<discussion_title>فرمانده آمریکایی دمشق را تهدید کرد</discussion_title>
<language>persian</language>
<gmt_offset></gmt_offset>
<topic_url>http://yalasarat.com/vdciuvazyt1arp2.cbct.html</topic_url>
<topic_text>
فرمانده آمریکایی دمشق را تهدید کرد  ۱۰ فرمانده جدید نیروهای آمریکایی در عراق و سوریه اعلام کرده اگر نیروهای دولتی دمشق بار دیگر به حملات توپخانه‌ای و هوایی خود در مناطقی که نیروهای آمریکایی هستند،‌ دست بزنند، از نیروهای عملیات ویژه آمریکا در شمال سوریه دفاع می‌کند. به گزارش پایگاه خبری انصارحزب الله به نقل از ایسنا، استفان تاونسند، فرمانده جدید نیروهای آمریکای در عراق و سوریه در جریان یک مصاحبه تلفنی با شبکه خبری سی.ان.ان گفت: مطلع شدیم که نیروهای روسی در جایی که نیروهای آمریکایی هستند حضور دارند. همچنین نیروهای سوری نیز در محل استقرار نیروهای آمریکایی دیده شده‌اند. باید بگویم اگر احساس خطر و تهدید کنیم دست به دفاع می‌زنیم. من امیدوارم که داعش در سال آتی میلادی شکست بخورد و رهبری ارشد آن نیز دستگیر شود.استفان تاونسند، نخستین فرمانده ارشد آمریکایی است که درباره رویارویی احتمالی آمریکا با نیروی هوایی سوریه سخن گفته است.روز پنجشنبه هواپیماهای ارتش سوریه منطقه‌ای در نزدیکی محل استقرار نیروهای ویژه آمریکایی را در شمال سوریه هدف قرار دادند و واکنش این فرمانده ارشد ارتش آمریکا به این دلیل است. چندین نیروی ویژه آمریکایی به سرعت منطقه را ترک گفتند و پروازهای نیروی هوایی آمریکا بر فراز آسمان شمال سوریه افزایش یافته است.این ژنرال آمریکایی همچنین در ادامه مصاحبه‌اش گفت که قصد دارد تا فشارها بر داعش در منطقه را افزایش دهد و یک هدف بزرگ نظامی را برای این منظور در نظر دارد.وی در این باره گفت: من امیدوارم که داعش را بتوانیم در سال آتی میلادی شکست دهیم. من از این مساله آگاه هستم و این هدف من است. من این کار را انجام می‌دهم.این فرمانده ارشد ارتش آمریکا در عراق و سوریه در پاسخ به سوالی درباره چگونگی شکست داعش گفت:‌ این هدف زمانی تحقق می‌یابد که دیگر داعشی وجود نداشته باشد و کنترلی بر مناطق بسیار پر جمعیت نیز نداشته باشد. من می‌خواهم رهبران داعش یا بمیرند یا به سوراخی در بیابان فرار کتند و کمترین تهدید و خطر را داشته باشند. البته داعش هنوز به دنبال حملات جهانی است. ابوبکر البغدادی،‌ رهبری داعش هنوز مسئول این گروه است و هنوز هم دستور می‌دهد.آمریکا مدت هاست که بر این باور است رهبران داعش در داخل و حوالی رقه سوریه هستند.این فرمانده ارشد ارتش آمریکا در عراق و سوریه گفت: نیروهای محلی و کردها آموزش دیده آمریکا احتمالا در هفته های آتی به سمت مناطقی در حومه رقه می‌روند.در همین حال، جف دیویس، سخنگوی وزارت دفاع آمریکا گفت: پنتاگون به نیروهای دولتی سوریه نسبت به اجرای عملیات نظامی در نزدیکی نیروهای آمریکایی و هم‌پیمانانش در پی وقایع حسکه هشدار داد. ۱
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://yalasarat.com/vdciuvazyt1arp2.cbct.html</post_url>
<post_date>20160822</post_date>
<post_time>0740</post_time>
<username></username>
<post>
فرمانده آمریکایی دمشق را تهدید کرد  ۱۰ فرمانده جدید نیروهای آمریکایی در عراق و سوریه اعلام کرده اگر نیروهای دولتی دمشق بار دیگر به حملات توپخانه‌ای و هوایی خود در مناطقی که نیروهای آمریکایی هستند،‌ دست بزنند، از نیروهای عملیات ویژه آمریکا در شمال سوریه دفاع می‌کند. به گزارش پایگاه خبری انصارحزب الله به نقل از ایسنا، استفان تاونسند، فرمانده جدید نیروهای آمریکای در عراق و سوریه در جریان یک مصاحبه تلفنی با شبکه خبری سی.ان.ان گفت: مطلع شدیم که نیروهای روسی در جایی که نیروهای آمریکایی هستند حضور دارند. همچنین نیروهای سوری نیز در محل استقرار نیروهای آمریکایی دیده شده‌اند. باید بگویم اگر احساس خطر و تهدید کنیم دست به دفاع می‌زنیم. من امیدوارم که داعش در سال آتی میلادی شکست بخورد و رهبری ارشد آن نیز دستگیر شود.استفان تاونسند، نخستین فرمانده ارشد آمریکایی است که درباره رویارویی احتمالی آمریکا با نیروی هوایی سوریه سخن گفته است.روز پنجشنبه هواپیماهای ارتش سوریه منطقه‌ای در نزدیکی محل استقرار نیروهای ویژه آمریکایی را در شمال سوریه هدف قرار دادند و واکنش این فرمانده ارشد ارتش آمریکا به این دلیل است. چندین نیروی ویژه آمریکایی به سرعت منطقه را ترک گفتند و پروازهای نیروی هوایی آمریکا بر فراز آسمان شمال سوریه افزایش یافته است.این ژنرال آمریکایی همچنین در ادامه مصاحبه‌اش گفت که قصد دارد تا فشارها بر داعش در منطقه را افزایش دهد و یک هدف بزرگ نظامی را برای این منظور در نظر دارد.وی در این باره گفت: من امیدوارم که داعش را بتوانیم در سال آتی میلادی شکست دهیم. من از این مساله آگاه هستم و این هدف من است. من این کار را انجام می‌دهم.این فرمانده ارشد ارتش آمریکا در عراق و سوریه در پاسخ به سوالی درباره چگونگی شکست داعش گفت:‌ این هدف زمانی تحقق می‌یابد که دیگر داعشی وجود نداشته باشد و کنترلی بر مناطق بسیار پر جمعیت نیز نداشته باشد. من می‌خواهم رهبران داعش یا بمیرند یا به سوراخی در بیابان فرار کتند و کمترین تهدید و خطر را داشته باشند. البته داعش هنوز به دنبال حملات جهانی است. ابوبکر البغدادی،‌ رهبری داعش هنوز مسئول این گروه است و هنوز هم دستور می‌دهد.آمریکا مدت هاست که بر این باور است رهبران داعش در داخل و حوالی رقه سوریه هستند.این فرمانده ارشد ارتش آمریکا در عراق و سوریه گفت: نیروهای محلی و کردها آموزش دیده آمریکا احتمالا در هفته های آتی به سمت مناطقی در حومه رقه می‌روند.در همین حال، جف دیویس، سخنگوی وزارت دفاع آمریکا گفت: پنتاگون به نیروهای دولتی سوریه نسبت به اجرای عملیات نظامی در نزدیکی نیروهای آمریکایی و هم‌پیمانانش در پی وقایع حسکه هشدار داد. ۱
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
