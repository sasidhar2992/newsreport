<?xml version="1.0" encoding="UTF-8"?>
<document>
<type>mainstream</type>
<forum>http://www.sabah.com.tr/rss/son24saat.xml</forum>
<forum_title>Sabah - Son24Saat</forum_title>
<discussion_title>Göksel Gümüşdağ: &quot;İki kırmızı kart da...&quot;</discussion_title>
<language>turkish</language>
<gmt_offset></gmt_offset>
<topic_url>http://www.sabah.com.tr/spor/futbol/2016/08/22/goksel-gumusdag-iki-kirmizi-kart-da</topic_url>
<topic_text>
Giriş Tarihi: 22.8.2016 10:46 Göksel Gümüşdağ: &quot;İki kırmızı kart da...&quot; İstanbul Başakşehir Kulübü Başkanı Göksel Gümüşdağ, Medipol Başakşehir&apos;in, Spor Toto Süper Lig&apos;in ilk haftasında 1-0 kazandığı Fenerbahçe maçının lige iyi başlama açısından önemli olduğunu söyledi. 
Turuncu-lacivertli kulübün başkanı Gümüşdağ, Fenerbahçe maçının ardından gazetecilere yaptığı açıklamada, &quot; Sezonun ilk maçı olması nedeniyle galibiyetle başlamak önemliydi. Takımdaki tüm arkadaşları tebrik ediyorum. İyi bir mücadele oldu. Fenerbahçe&apos;ye de bundan sonraki maçlarında başarılar diliyorum. &quot; diye konuştu. 
Karşılaşmada iki takımdan birer oyuncuya kırmızı kart gösteren Ali Palabıyık&apos;ın kararlarının sorulması üzerine Gümüşdağ, &quot; Hakemin iki kararının da doğru olduğunu düşünüyorum.&quot; ifadesini kullandı. 
Gümüşdağ, saha zemininde yaşanan sorunla ilgili, &quot; Zemine ilk defa böyle bir tedavi uygulanıyor. UEFA Avrupa Ligi maçında da sıkıntı yaşadık ama 10 güne kadar toparlanacak. &quot; açıklamasında bulundu. 
TAHKİM VE DİSİPLİN KURULU BAŞKANLARININ İSTİFASI 
Göksel Gümüşdağ, istifa eden Türkiye Futbol Federasyonu ( TFF ) Tahkim Kurulu Başkanı Engin Tuzcuoğlu ile TFF Profesyonel Futbol Disiplin Kurulu Başkanı Hüseyin Karaahmetoğlu&apos;nun görülen lüzum üzerine görevden ayrıldığını söyledi. 
TFF Yönetim Kurulunun genel kurul kararı alacağı iddialarının gerçek dışı olduğunu aktaran Gümüşdağ, &quot; Kulüpler Birliği Vakfı ve TFF sürekli diyalog içinde. Her konuyu değerlendiriyoruz. Bu konuyu da değerlendirdik. TFF Başkanı Yıldırım Demirören, görevine devam ediyor. Genel kurul kararı almaya bir sebep yok. Tahkim Kurulu ve Disiplin Kurulu ile ilgili görülen lüzum gereği böyle bir karar verilmiştir. &quot; şeklinde görüş belirtti. 
DEPLASMAN YASAĞININ KALKMASI 
Kulüpler Birliği Vakfı Başkanlığını da yürüten Gümüşdağ, deplasman yasağının kaldırılmasıyla ilgili aldıkları tavsiye kararının arkasında olduklarını kaydetti. 
Beşiktaş, Fenerbahçe , Galatasaray, Trabzonspor ve Bursaspor arasında deplasmana taraftar götürmeme yasağının kalmasıyla ilgili Kulüpler Birliği Vakfının tavsiye niteliğinde karar aldığını belirten Gümüşdağ, şöyle devam etti: 
&quot; Deplasman yasağının kaldırılmasını baştan beri savunan kişiyim. Beşiktaş, Fenerbahçe, Galatasaray, Trabzonspor ve Bursaspor, bu yasağın kaldırılması için imza verdi. Bu konuda mutabıkız. Deplasman yasağının artık kalkması lazım. Demokrasi ve şehitler mitinginde birlik ve beraberlik gördük. Bundan cesaret alarak tüm kulüp başkanları olarak bu konuların üzerine gitmek zorundayız. Deplasman yasağının kalkmasını hala destekliyoruz. Valimiz, il emniyet müdürümüz ve diğer illerimizin valilerinden bu desteği bekliyoruz. Tabii ki provoke eden belli gruplar var. Buna rağmen deplasman yasağının kalkmasından yanayım. &quot; 
Göksel Gümüşdağ, Beşiktaş ile Galatasaray arasında yapılan Turkcell Süper Kupa maçında çıkan olayların kararlarını etkilemeyeceğini aktararak, &quot; Bu tip olaylar olacak. Buna rağmen bu kararın arkasında durmamız lazım. Futbolun içinde böyle şeyler olmaz. Futbol bir seyir oyunu. Kaybetmek de var kazanmak da. Bugün Fenerbahçe de kazanabilirdi ama Medipol Başakşehir kazandı. Futbolda netice, iyi mücadeleye bağlı. Kararımız netice değil, bir tavsiye kararı ama tüm kulüpler deplasman yasağının kaldırılmasında mutabık. &quot; şeklinde konuştu.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.sabah.com.tr/spor/futbol/2016/08/22/goksel-gumusdag-iki-kirmizi-kart-da</post_url>
<post_date>20160822</post_date>
<post_time>1046</post_time>
<username></username>
<post>
Giriş Tarihi: 22.8.2016 10:46 Göksel Gümüşdağ: &quot;İki kırmızı kart da...&quot; İstanbul Başakşehir Kulübü Başkanı Göksel Gümüşdağ, Medipol Başakşehir&apos;in, Spor Toto Süper Lig&apos;in ilk haftasında 1-0 kazandığı Fenerbahçe maçının lige iyi başlama açısından önemli olduğunu söyledi. 
Turuncu-lacivertli kulübün başkanı Gümüşdağ, Fenerbahçe maçının ardından gazetecilere yaptığı açıklamada, &quot; Sezonun ilk maçı olması nedeniyle galibiyetle başlamak önemliydi. Takımdaki tüm arkadaşları tebrik ediyorum. İyi bir mücadele oldu. Fenerbahçe&apos;ye de bundan sonraki maçlarında başarılar diliyorum. &quot; diye konuştu. 
Karşılaşmada iki takımdan birer oyuncuya kırmızı kart gösteren Ali Palabıyık&apos;ın kararlarının sorulması üzerine Gümüşdağ, &quot; Hakemin iki kararının da doğru olduğunu düşünüyorum.&quot; ifadesini kullandı. 
Gümüşdağ, saha zemininde yaşanan sorunla ilgili, &quot; Zemine ilk defa böyle bir tedavi uygulanıyor. UEFA Avrupa Ligi maçında da sıkıntı yaşadık ama 10 güne kadar toparlanacak. &quot; açıklamasında bulundu. 
TAHKİM VE DİSİPLİN KURULU BAŞKANLARININ İSTİFASI 
Göksel Gümüşdağ, istifa eden Türkiye Futbol Federasyonu ( TFF ) Tahkim Kurulu Başkanı Engin Tuzcuoğlu ile TFF Profesyonel Futbol Disiplin Kurulu Başkanı Hüseyin Karaahmetoğlu&apos;nun görülen lüzum üzerine görevden ayrıldığını söyledi. 
TFF Yönetim Kurulunun genel kurul kararı alacağı iddialarının gerçek dışı olduğunu aktaran Gümüşdağ, &quot; Kulüpler Birliği Vakfı ve TFF sürekli diyalog içinde. Her konuyu değerlendiriyoruz. Bu konuyu da değerlendirdik. TFF Başkanı Yıldırım Demirören, görevine devam ediyor. Genel kurul kararı almaya bir sebep yok. Tahkim Kurulu ve Disiplin Kurulu ile ilgili görülen lüzum gereği böyle bir karar verilmiştir. &quot; şeklinde görüş belirtti. 
DEPLASMAN YASAĞININ KALKMASI 
Kulüpler Birliği Vakfı Başkanlığını da yürüten Gümüşdağ, deplasman yasağının kaldırılmasıyla ilgili aldıkları tavsiye kararının arkasında olduklarını kaydetti. 
Beşiktaş, Fenerbahçe , Galatasaray, Trabzonspor ve Bursaspor arasında deplasmana taraftar götürmeme yasağının kalmasıyla ilgili Kulüpler Birliği Vakfının tavsiye niteliğinde karar aldığını belirten Gümüşdağ, şöyle devam etti: 
&quot; Deplasman yasağının kaldırılmasını baştan beri savunan kişiyim. Beşiktaş, Fenerbahçe, Galatasaray, Trabzonspor ve Bursaspor, bu yasağın kaldırılması için imza verdi. Bu konuda mutabıkız. Deplasman yasağının artık kalkması lazım. Demokrasi ve şehitler mitinginde birlik ve beraberlik gördük. Bundan cesaret alarak tüm kulüp başkanları olarak bu konuların üzerine gitmek zorundayız. Deplasman yasağının kalkmasını hala destekliyoruz. Valimiz, il emniyet müdürümüz ve diğer illerimizin valilerinden bu desteği bekliyoruz. Tabii ki provoke eden belli gruplar var. Buna rağmen deplasman yasağının kalkmasından yanayım. &quot; 
Göksel Gümüşdağ, Beşiktaş ile Galatasaray arasında yapılan Turkcell Süper Kupa maçında çıkan olayların kararlarını etkilemeyeceğini aktararak, &quot; Bu tip olaylar olacak. Buna rağmen bu kararın arkasında durmamız lazım. Futbolun içinde böyle şeyler olmaz. Futbol bir seyir oyunu. Kaybetmek de var kazanmak da. Bugün Fenerbahçe de kazanabilirdi ama Medipol Başakşehir kazandı. Futbolda netice, iyi mücadeleye bağlı. Kararımız netice değil, bir tavsiye kararı ama tüm kulüpler deplasman yasağının kaldırılmasında mutabık. &quot; şeklinde konuştu.
</post>
<signature>

</signature>
<external_links>

</external_links>
<country>TR</country>
<main_image>http://i.sabah.com.tr/sbh/2016/08/22/650x344/1471851975502.jpg</main_image>
</document>
