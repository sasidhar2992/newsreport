<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>تامین95درصد تجهیزات مجتمع گاز پارس جنوبی در داخل</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386282/%D8%AA%D8%A7%D9%85%DB%8C%D9%8695%D8%AF%D8%B1%D8%B5%D8%AF-%D8%AA%D8%AC%D9%87%DB%8C%D8%B2%D8%A7%D8%AA-%D9%85%D8%AC%D8%AA%D9%85%D8%B9-%DA%AF%D8%A7%D8%B2-%D9%BE%D8%A7%D8%B1%D8%B3-%D8%AC%D9%86%D9%88%D8%A8%DB%8C-%D8%AF%D8%B1-%D8%AF%D8%A7%D8%AE%D9%84</topic_url>
<topic_text>
تامین95درصد تجهیزات مجتمع گاز پارس جنوبی در داخل جانشین رئیس تعمیرات اساسی و نوسازی مجتمع گاز پارس جنوبی گفت: هم اکنون ٩٥ درصد قطعات مکانیکی مورد نیاز این شرکت با پشتوانه علمی و فنی کارکنان و تکیه بر توان سازندگان داخلی تامین می شود. به گزارش بولتن نیوز، روابط عمومی شرکت مجتمع گاز پارس جنوبی روز دوشنبه به نقل از غلامحسین حمزوی افزود: ٨٠ درصد نیاز این مجتمع در بخش های ابزار دقیق، برق، توربین و تعمیرات اساسی از توانمندی سازندگان داخلی استفاده می شود. وی ادامه داد: خط مشی این مجتمع برای تحقق اهداف اقتصاد مقاومتی در حوزه تعمیرات اساسی به گونه ای تعریف شده که همه فعالیتهای تعمیراتی از سوی کارکنان آن قابل انجام است. جانشین رئیس تعمیرات اساسی و نوسازی شرکت مجتمع گاز پارس جنوبی یادآور شد: رقابت با شرکتهای بزرگ دنیا و سرآمدی در تراز جهانی، خط مشی مجتمع گاز پارس جنوبی در مسیر اقتصاد مقاومتی است. وی با بیان اینکه کاهش زمان تعمیرات اساسی و افزایش فاصله زمانی دو تعمیرات از اهداف مهم، همسو با تحقق اقتصاد مقاومتی در این مجتمع است، ادامه داد: با تلاشهایی که در سه سال گذشته انجام شده، این اهداف با در نظر گرفتن همه موارد ایمنی در کاهش خطرپذیری تا حدود زیادی محقق شده است. حمزوی با تاکید بر اینکه در چند سال گذشته در عملیات تعمیرات اساسی، حادثه ناگواری در این مجتمع ثبت نشده است اعلام کرد: ارزیابی های خطرپذیری پیش از آغاز تعمیرات اساسی، مهارت و تجربه بالای کارکنان و بهره گیری از فناوری نوین، عوامل مهم در کاهش حوادث است. جانشین رئیس تعمیرات اساسی و نوسازی شرکت مجتمع گاز پارس جنوبی گفت: تعمیرات اساسی پالایشگاههای مجتمع به طور کامل با تکیه بر توان و تخصص متخصصان داخلی انجام می شود. وی با بیان این که افزایش توان علمی و تجربی کارکنان مجتمع گاز پارس جنوبی، امکان طراحی و ساخت قطعات مورد نیاز را نیز فراهم کرده است، اظهار کرد: با توجه به این پشتوانه های علمی و مهارتی، هم اکنون بیش از ٩٥ درصد قطعات مکانیکی با ظرفیت علمی و فنی کارکنان مجتمع و تکیه بر توان سازندگان داخلی تامین و توانسته ایم به خوداتکایی برسیم. جانشین رئیس تعمیرات اساسی مجتمع گاز پارس جنوبی گفت: مجموعه اقدامهای انجام شده در سه سال گذشته سبب شده است تا زمان تعمیرات اساسی به طور محسوسی کاهش یابد و از این رهگذر صرفه های اقتصادی بالایی برای کشور ایجاد شود.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386282/%D8%AA%D8%A7%D9%85%DB%8C%D9%8695%D8%AF%D8%B1%D8%B5%D8%AF-%D8%AA%D8%AC%D9%87%DB%8C%D8%B2%D8%A7%D8%AA-%D9%85%D8%AC%D8%AA%D9%85%D8%B9-%DA%AF%D8%A7%D8%B2-%D9%BE%D8%A7%D8%B1%D8%B3-%D8%AC%D9%86%D9%88%D8%A8%DB%8C-%D8%AF%D8%B1-%D8%AF%D8%A7%D8%AE%D9%84</post_url>
<post_date>20160822</post_date>
<post_time>0646</post_time>
<username>info@bultannews.com</username>
<post>
تامین95درصد تجهیزات مجتمع گاز پارس جنوبی در داخل جانشین رئیس تعمیرات اساسی و نوسازی مجتمع گاز پارس جنوبی گفت: هم اکنون ٩٥ درصد قطعات مکانیکی مورد نیاز این شرکت با پشتوانه علمی و فنی کارکنان و تکیه بر توان سازندگان داخلی تامین می شود. به گزارش بولتن نیوز، روابط عمومی شرکت مجتمع گاز پارس جنوبی روز دوشنبه به نقل از غلامحسین حمزوی افزود: ٨٠ درصد نیاز این مجتمع در بخش های ابزار دقیق، برق، توربین و تعمیرات اساسی از توانمندی سازندگان داخلی استفاده می شود. وی ادامه داد: خط مشی این مجتمع برای تحقق اهداف اقتصاد مقاومتی در حوزه تعمیرات اساسی به گونه ای تعریف شده که همه فعالیتهای تعمیراتی از سوی کارکنان آن قابل انجام است. جانشین رئیس تعمیرات اساسی و نوسازی شرکت مجتمع گاز پارس جنوبی یادآور شد: رقابت با شرکتهای بزرگ دنیا و سرآمدی در تراز جهانی، خط مشی مجتمع گاز پارس جنوبی در مسیر اقتصاد مقاومتی است. وی با بیان اینکه کاهش زمان تعمیرات اساسی و افزایش فاصله زمانی دو تعمیرات از اهداف مهم، همسو با تحقق اقتصاد مقاومتی در این مجتمع است، ادامه داد: با تلاشهایی که در سه سال گذشته انجام شده، این اهداف با در نظر گرفتن همه موارد ایمنی در کاهش خطرپذیری تا حدود زیادی محقق شده است. حمزوی با تاکید بر اینکه در چند سال گذشته در عملیات تعمیرات اساسی، حادثه ناگواری در این مجتمع ثبت نشده است اعلام کرد: ارزیابی های خطرپذیری پیش از آغاز تعمیرات اساسی، مهارت و تجربه بالای کارکنان و بهره گیری از فناوری نوین، عوامل مهم در کاهش حوادث است. جانشین رئیس تعمیرات اساسی و نوسازی شرکت مجتمع گاز پارس جنوبی گفت: تعمیرات اساسی پالایشگاههای مجتمع به طور کامل با تکیه بر توان و تخصص متخصصان داخلی انجام می شود. وی با بیان این که افزایش توان علمی و تجربی کارکنان مجتمع گاز پارس جنوبی، امکان طراحی و ساخت قطعات مورد نیاز را نیز فراهم کرده است، اظهار کرد: با توجه به این پشتوانه های علمی و مهارتی، هم اکنون بیش از ٩٥ درصد قطعات مکانیکی با ظرفیت علمی و فنی کارکنان مجتمع و تکیه بر توان سازندگان داخلی تامین و توانسته ایم به خوداتکایی برسیم. جانشین رئیس تعمیرات اساسی مجتمع گاز پارس جنوبی گفت: مجموعه اقدامهای انجام شده در سه سال گذشته سبب شده است تا زمان تعمیرات اساسی به طور محسوسی کاهش یابد و از این رهگذر صرفه های اقتصادی بالایی برای کشور ایجاد شود.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
