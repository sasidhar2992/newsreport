<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>ریشه قاچاق سازمان یافته کجاست؟</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731596/%D8%B1%DB%8C%D8%B4%D9%87-%D9%82%D8%A7%DA%86%D8%A7%D9%82-%D8%B3%D8%A7%D8%B2%D9%85%D8%A7%D9%86-%DB%8C%D8%A7%D9%81%D8%AA%D9%87-%DA%A9%D8%AC%D8%A7%D8%B3%D8%AA</topic_url>
<topic_text>
ریشه قاچاق سازمان یافته کجاست؟ قاچاق کالا از معضلات جدی کشور است که وضعیت ناهنجار اقتصادی را بیش از پیش تشدید می کند. به گزارش خبرگزاری بسیج، قاچاق سازمان یافته از نمونه پدیده های شوم اقتصادی به شمار می رود که به مثابه زالویی بر بدنه اقتصاد ایران ،مسبب مشکلات و عوارض ناخوشایندی برای کشور خواهد بود. در طول سالیان گذشته،اقدامات و طرح هایی برای مقابله با این ناهنجاری اقتصادی،اجرایی و عملیاتی شده اما با این وجود سرعت رشد پدیده قاچاق بر میزان اقدامات بازدارنده که با هدف مقابله با ین نارسایی مد نظر قرار گرفته فزونی دارد. علیرضا گلستانی،معاون ستاد مرکزی مبارزه با قاچاق کالا و ارز در گفتگویی با رسانه ها و در تشریح پرونده های سنگین قاچاق در کشور عنوان کرد:در سال 94 ،21 پرونده در وزارت اطلاعات تشکیل شده که ارزش میزان کشفیات آن به رقمی بالغ بر 2 هزار و 800 میلیارد تومان می رسید. وی در خصوص ورود کالاهای قاچاق به کشور عنوان کرد:در مجموع 152 گمرک در کشور ایران وجود دارد اما 60 درصد از کل کالای وارداتی از 28 گمرک وارد کشور می شوند. گلستانی گفت:در مجموع 28 گمرک مذکور تنها 13 دستگاه ایکس ری فعالیت می کند که این کمبود و کاستی امکان کنترل در همه مناطق کشور را با دشواری هایی همراه می سازد. بر اساس اظهارات این مقام مسئول،ضرورت تجهیز تمامی گمرکات کشور به چنین دستگاه هایی احساس می شود و البته در این خصوص چندین شرکت اعلام آمادگی کرده اند تا نسبت به تامین تجهیزات لازم اقدامات مقتضی را عملیاتی کنند. *سهم مرزهای آبی در ورود کالاهای قاچاق اراضی و محدوده مرزی کشور از دو بخش آبی و خشکی تشکیل شده که البته بخش انبوهی از کالاهای قاچاق از منافذ مرزهای آبی وارد کشور می شود. در کنار مرزهای آبی،مناطق آزاد نیز از عرصه هایی به شمار می روند که بر بار ورود کالاهای قاچاق افزوده اند. اساسا حیات منطقه آزاد به ورود و خروج کالا گره خورده و بر این مبنا هر آنچه کالای بیشتری از این مناطق وارد شود،طبیعتا رونق بیشتری در این مراکز جاری و ساری خواهدشد. معاون ستاد مرکزی مبارزه با قاچاق کالا و ارز در گفتگویی با اصحاب رسانه که در روزنامه جام جم منتشر شده،می گوید:معافیت هایی که به منظور ورود کالا برای برخی افراد ملوان یا مسافران اعمال می شود از دیگر مواردی است که بر حجم واردات کالاهای قاچاق می افزاید. بر اساس ضوابط تعریف شده،هر کدام از این افراد قادر هستند به میزان 80 دلار کالا وارد کشور کنند،عدد و رقمی که اغلب و اکثریت قریب به اتفاق مسافران به آن اکتفا نمی کنند و بعضا بیش از این میزان به وارد کردن کالاهای خارجی به کشور مبادرت می ورزند. آنچنان که این مقام مسئول در ستاد مرکزی مبارزه با قاچاق کالا عنوان کرده،60 درصد کالاها از بندر شهید رجایی وارد کشور می شود و روزانه 3 هزار کانتینر برای واردات کالا به کشور آماده می شوند که از این میزان تنها 10 درصد تحت رصد و کنترل دستگاه های ایکس ری قرار می گیرند. *برخی از مسئولان تمایلی به اجرا شدن قانون مبارزه با قاچاق ندارند! این جمله را ابراهیم نکو،کارشناس اقتصادی و نماینده سابق مجلس شورای اسلامی عنوان می کند. وی با اشاره به فاجعه بار بودن قاچاق برای کشور می گوید:برای ما که بنا داریم به الگویی در منطقه خاورمیانه تبدیل شویم،قاچاق کالا از معضلاتی است که حصول و تحقق این هدف را دشوار می سازد. این کارشناس مسائل اقتصادی با بیان کم کاری وزارت راه و شهرسازی و گمرکات کشور به عنوان متولی اصلی مبارزه با قاچاق گفت:این وضعیت دیگر بخش های اقتصادی کشور را نیز تحت الشعاع قرار داده است. نکو می افزاید:برخی گمان می کنند قاچاق کالا از اموری است که بصورت پنهانی و در خفا و نهان اجرایی می شود، اما به واقع این پدیده نامیمون از مجاری و مبادی رسمی کشور تحقق می یابد که این موضوع دولت،حوزه تولید وکُلیَت کشور را متضرر می کند. وی می گوید:محصولاتی که اکنون وارد کشور می شود بصورت سازمان یافته بوده و بعید نیست که برخی افراد مسئول در این زمینه دخیل باشند. سردار مهدی ابویی،معاون سابق ستاد مبارزه با قاچاق کالا و ارز نیز معتقد است سهم مبادی رسمی در واردات کالای قاچاق بسیار بیشتر از مجار غیر رسمی است. این مقام مسئول با اشاره به ورود 70 درصد از کالاهای قاچاق از طریق مبادی رسمی به کشور معتقد است:قاچاق کالا بصورت سازمان یافته وارد این مرز و بوم می شود و مرزنشینان تنها کارگرانِ افرادِ ذی نفوذ محسوب می شوند که در بدنه دستگاه ها فعالیت می کنند. بازارچه های مرزی از نمونه تدابیری محسوب می شود که در واقع امر با هدف بهبود وضعیت اقتصادی و معیشتی مرزنشینان در دستور کار قرار گرفت اما بعد از مدتی این اقدام خود به دروازه ای برای ورد کالای قاچاق تبدیل شد. ابویی با ذکر عبارت فوق عنوان کرد:تعداد گمرکات در کشور زیاد است اما کنترل و نظارت لازم در این مبادی آنچنان که انتظار می رود لحاظ نمی شود و باید نسبت به اصلاح این امر تمهیدات مقتضی پیش بینی و اجرایی شود. *مسئولان به منویات مقام معظم رهبری توجه کنند رهبری معظم انقلاب بارها و به کَرات بر لزوم مبارزه و مقابله با قاچاق کالا تاکید فرموده اند و در سال جاری بیش از گذشته بر این ضرورت اشاره داشته اند،دیدار اردبیهشت ماه رهبر انقلاب با کارگران و تاکید بر لزوم مقابله با قاچاق سازمان یافته یکی از نمونه های آن به شمار می رود. ایشان در این نشست فرمودند:جلوی قاچاق را جدی باید گرفت تا به حال در مبارزه با قاچاق جدی عمل نشده است. معظم له در ادامه عنوان می کنند:&quot; مراد من از قاچاق،فلان کوله بر ضعیف بلوچستانی نیست که می رود آن طرف یک چیزی را بر می دارد و روی کول خودش می آورد این طرف،این ها که چیزی نیست،این ها اهمیتی ندارد با آنها مبارزه هم نشود اشکالی ندارد. حضرت آیت ا...خامنه ای می فرمایند:&quot;من قاچاق های سازمان یافته بزرگ را می گویم،ده ها کانتینر یا صدها کانتینر اجناس گوناگون قاچاق وارد کشور بشود ؟ ، خب باید برویم برخورد کنیم با این ها&quot;. امید آن می رود مسئولان ذیربط مجدانه برخورد و مقابله با این پدیده شوم را در اولویت قرار دهند و با کار،تلاش و هوشمندی مضاعف،عرصه را به سوداگران این حوزه تنگ کنند. این امر،ملاک و شاخصه ای محسوب می شود که می توان با اتکای به آن میزان توجه مسئولان به فرمایشات مقام معظم رهبری را مورد سنجش قرار داد. قاچاق کالا بسان آفتی مهلک،اقتصاد این کشور را تهدید می کند باید کاری کرد و با عزمی راسخ و جدی به دور از هر گونه برخوردهای سیاسی،جناحی و...برای مقابله با این پدیده شوم ورود کرد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731596/%D8%B1%DB%8C%D8%B4%D9%87-%D9%82%D8%A7%DA%86%D8%A7%D9%82-%D8%B3%D8%A7%D8%B2%D9%85%D8%A7%D9%86-%DB%8C%D8%A7%D9%81%D8%AA%D9%87-%DA%A9%D8%AC%D8%A7%D8%B3%D8%AA</post_url>
<post_date>20160822</post_date>
<post_time>0654</post_time>
<username>info@basijnews.ir</username>
<post>
ریشه قاچاق سازمان یافته کجاست؟ قاچاق کالا از معضلات جدی کشور است که وضعیت ناهنجار اقتصادی را بیش از پیش تشدید می کند. به گزارش خبرگزاری بسیج، قاچاق سازمان یافته از نمونه پدیده های شوم اقتصادی به شمار می رود که به مثابه زالویی بر بدنه اقتصاد ایران ،مسبب مشکلات و عوارض ناخوشایندی برای کشور خواهد بود. در طول سالیان گذشته،اقدامات و طرح هایی برای مقابله با این ناهنجاری اقتصادی،اجرایی و عملیاتی شده اما با این وجود سرعت رشد پدیده قاچاق بر میزان اقدامات بازدارنده که با هدف مقابله با ین نارسایی مد نظر قرار گرفته فزونی دارد. علیرضا گلستانی،معاون ستاد مرکزی مبارزه با قاچاق کالا و ارز در گفتگویی با رسانه ها و در تشریح پرونده های سنگین قاچاق در کشور عنوان کرد:در سال 94 ،21 پرونده در وزارت اطلاعات تشکیل شده که ارزش میزان کشفیات آن به رقمی بالغ بر 2 هزار و 800 میلیارد تومان می رسید. وی در خصوص ورود کالاهای قاچاق به کشور عنوان کرد:در مجموع 152 گمرک در کشور ایران وجود دارد اما 60 درصد از کل کالای وارداتی از 28 گمرک وارد کشور می شوند. گلستانی گفت:در مجموع 28 گمرک مذکور تنها 13 دستگاه ایکس ری فعالیت می کند که این کمبود و کاستی امکان کنترل در همه مناطق کشور را با دشواری هایی همراه می سازد. بر اساس اظهارات این مقام مسئول،ضرورت تجهیز تمامی گمرکات کشور به چنین دستگاه هایی احساس می شود و البته در این خصوص چندین شرکت اعلام آمادگی کرده اند تا نسبت به تامین تجهیزات لازم اقدامات مقتضی را عملیاتی کنند. *سهم مرزهای آبی در ورود کالاهای قاچاق اراضی و محدوده مرزی کشور از دو بخش آبی و خشکی تشکیل شده که البته بخش انبوهی از کالاهای قاچاق از منافذ مرزهای آبی وارد کشور می شود. در کنار مرزهای آبی،مناطق آزاد نیز از عرصه هایی به شمار می روند که بر بار ورود کالاهای قاچاق افزوده اند. اساسا حیات منطقه آزاد به ورود و خروج کالا گره خورده و بر این مبنا هر آنچه کالای بیشتری از این مناطق وارد شود،طبیعتا رونق بیشتری در این مراکز جاری و ساری خواهدشد. معاون ستاد مرکزی مبارزه با قاچاق کالا و ارز در گفتگویی با اصحاب رسانه که در روزنامه جام جم منتشر شده،می گوید:معافیت هایی که به منظور ورود کالا برای برخی افراد ملوان یا مسافران اعمال می شود از دیگر مواردی است که بر حجم واردات کالاهای قاچاق می افزاید. بر اساس ضوابط تعریف شده،هر کدام از این افراد قادر هستند به میزان 80 دلار کالا وارد کشور کنند،عدد و رقمی که اغلب و اکثریت قریب به اتفاق مسافران به آن اکتفا نمی کنند و بعضا بیش از این میزان به وارد کردن کالاهای خارجی به کشور مبادرت می ورزند. آنچنان که این مقام مسئول در ستاد مرکزی مبارزه با قاچاق کالا عنوان کرده،60 درصد کالاها از بندر شهید رجایی وارد کشور می شود و روزانه 3 هزار کانتینر برای واردات کالا به کشور آماده می شوند که از این میزان تنها 10 درصد تحت رصد و کنترل دستگاه های ایکس ری قرار می گیرند. *برخی از مسئولان تمایلی به اجرا شدن قانون مبارزه با قاچاق ندارند! این جمله را ابراهیم نکو،کارشناس اقتصادی و نماینده سابق مجلس شورای اسلامی عنوان می کند. وی با اشاره به فاجعه بار بودن قاچاق برای کشور می گوید:برای ما که بنا داریم به الگویی در منطقه خاورمیانه تبدیل شویم،قاچاق کالا از معضلاتی است که حصول و تحقق این هدف را دشوار می سازد. این کارشناس مسائل اقتصادی با بیان کم کاری وزارت راه و شهرسازی و گمرکات کشور به عنوان متولی اصلی مبارزه با قاچاق گفت:این وضعیت دیگر بخش های اقتصادی کشور را نیز تحت الشعاع قرار داده است. نکو می افزاید:برخی گمان می کنند قاچاق کالا از اموری است که بصورت پنهانی و در خفا و نهان اجرایی می شود، اما به واقع این پدیده نامیمون از مجاری و مبادی رسمی کشور تحقق می یابد که این موضوع دولت،حوزه تولید وکُلیَت کشور را متضرر می کند. وی می گوید:محصولاتی که اکنون وارد کشور می شود بصورت سازمان یافته بوده و بعید نیست که برخی افراد مسئول در این زمینه دخیل باشند. سردار مهدی ابویی،معاون سابق ستاد مبارزه با قاچاق کالا و ارز نیز معتقد است سهم مبادی رسمی در واردات کالای قاچاق بسیار بیشتر از مجار غیر رسمی است. این مقام مسئول با اشاره به ورود 70 درصد از کالاهای قاچاق از طریق مبادی رسمی به کشور معتقد است:قاچاق کالا بصورت سازمان یافته وارد این مرز و بوم می شود و مرزنشینان تنها کارگرانِ افرادِ ذی نفوذ محسوب می شوند که در بدنه دستگاه ها فعالیت می کنند. بازارچه های مرزی از نمونه تدابیری محسوب می شود که در واقع امر با هدف بهبود وضعیت اقتصادی و معیشتی مرزنشینان در دستور کار قرار گرفت اما بعد از مدتی این اقدام خود به دروازه ای برای ورد کالای قاچاق تبدیل شد. ابویی با ذکر عبارت فوق عنوان کرد:تعداد گمرکات در کشور زیاد است اما کنترل و نظارت لازم در این مبادی آنچنان که انتظار می رود لحاظ نمی شود و باید نسبت به اصلاح این امر تمهیدات مقتضی پیش بینی و اجرایی شود. *مسئولان به منویات مقام معظم رهبری توجه کنند رهبری معظم انقلاب بارها و به کَرات بر لزوم مبارزه و مقابله با قاچاق کالا تاکید فرموده اند و در سال جاری بیش از گذشته بر این ضرورت اشاره داشته اند،دیدار اردبیهشت ماه رهبر انقلاب با کارگران و تاکید بر لزوم مقابله با قاچاق سازمان یافته یکی از نمونه های آن به شمار می رود. ایشان در این نشست فرمودند:جلوی قاچاق را جدی باید گرفت تا به حال در مبارزه با قاچاق جدی عمل نشده است. معظم له در ادامه عنوان می کنند:&quot; مراد من از قاچاق،فلان کوله بر ضعیف بلوچستانی نیست که می رود آن طرف یک چیزی را بر می دارد و روی کول خودش می آورد این طرف،این ها که چیزی نیست،این ها اهمیتی ندارد با آنها مبارزه هم نشود اشکالی ندارد. حضرت آیت ا...خامنه ای می فرمایند:&quot;من قاچاق های سازمان یافته بزرگ را می گویم،ده ها کانتینر یا صدها کانتینر اجناس گوناگون قاچاق وارد کشور بشود ؟ ، خب باید برویم برخورد کنیم با این ها&quot;. امید آن می رود مسئولان ذیربط مجدانه برخورد و مقابله با این پدیده شوم را در اولویت قرار دهند و با کار،تلاش و هوشمندی مضاعف،عرصه را به سوداگران این حوزه تنگ کنند. این امر،ملاک و شاخصه ای محسوب می شود که می توان با اتکای به آن میزان توجه مسئولان به فرمایشات مقام معظم رهبری را مورد سنجش قرار داد. قاچاق کالا بسان آفتی مهلک،اقتصاد این کشور را تهدید می کند باید کاری کرد و با عزمی راسخ و جدی به دور از هر گونه برخوردهای سیاسی،جناحی و...برای مقابله با این پدیده شوم ورود کرد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
