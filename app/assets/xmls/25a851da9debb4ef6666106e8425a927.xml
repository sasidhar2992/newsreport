<?xml version="1.0" encoding="UTF-8"?>
<document>
<type>mainstream</type>
<forum>http://www.shafaf.ir/fa/rss/allnews</forum>
<forum_title>سایت خبری تحلیلی شفاف</forum_title>
<discussion_title>ماستها تفاوت ارزش غذایی دارند</discussion_title>
<language>persian</language>
<gmt_offset></gmt_offset>
<topic_url>http://www.shafaf.ir/fa/news/398320/%D9%85%D8%A7%D8%B3%D8%AA%D9%87%D8%A7-%D8%AA%D9%81%D8%A7%D9%88%D8%AA-%D8%A7%D8%B1%D8%B2%D8%B4-%D8%BA%D8%B0%D8%A7%DB%8C%DB%8C-%D8%AF%D8%A7%D8%B1%D9%86%D8%AF</topic_url>
<topic_text>
ماستها تفاوت ارزش غذایی دارند ماست، یک فرآورده لبنی تخمیری است و در هرم غذایی در گروه لبنیات جای دارد. این ماده غذایی نیز مانند سایر هم گروه‌های خود منبع بسیار خوب کلسیم، فسفر، پروتیین، ریبوفلاوین و ویتامین‌های گروه B به خصوص B۲ و B۵ است. دکتر محمدحسن انتظاری - متخصص تغذیه، عضو هیات علمی دانشگاه علوم پزشکی اصفهان در این باره اطلاعات مفیدی را در اختیار ما قرار داده است که در مطلب زیر می خوانید. اخبار سلامت:جالب است بدانید که ماست به هضم و جذب غذا نیز کمک می‌‌کند زیرا اسید لاکتیک موجود در آن باعث جذب بهتر کلسیم می‌شود و محیط مناسب بیولوژیکی را برای بهبود جذب کلسیم و سایر ویتامین‌‌ها فراهم می‌‌آورد.یکی از انواع ماست، ماست چکیده است که از آبگیری ماست معمولی به دست می‌آید. یادتان باشد که مهم‌‌ترین تفاوت ماست معمولی و چکیده در میزان آب موجود در بافت آنهاست.در حقیقت، ماست چکیده جزو مواد غذایی تغلیظ ‌‌شده‌ای‌ است که در اثر فرآیند، آب موجود در بافتش را از دست داده است. البته هر چقدر مقدار آب موجود در بافت ماست گرفته شود در واحد وزن، کالری و ارزش غذایی آن افزایش پیدا می‌کند.هنگامی که آب ماست گرفته می‌شود، فقط آب موجود در بافت کاهش نمی‌یابد بلکه مقداری از پروتئین و ویتامین‌های گروه B که محلول در آب هستند نیز همراه آب از ماست جدا می‌شوند. ولی این مساله به این معنا نیست که ماست چکیده فاقد ارزش غذایی یا پروتئین است.بنابراین با توجه به اینکه ماست چکیده طعم خوشمزه‌ای دارد و از سوی دیگر کالری آن بالاست، مصرفش برای افرادی که دچار اضافه وزن هستند، توصیه نمی‌شود. اما اگر ماست چکیده را به صورت کم‌چرب تهیه کنند، مصرف آن منعی ندارد.برعکس افرادی که کم‌اشتها و لاغر هستند و مشکلات گوارشی از جمله عدم تحمل لاکتوز دارند یا معده‌شان حجم زیادی غذا قبول نمی‌کند، بهتر است ماست چکیده را به عنوان همراه غذای خود انتخاب کنند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.shafaf.ir/fa/news/398320/%D9%85%D8%A7%D8%B3%D8%AA%D9%87%D8%A7-%D8%AA%D9%81%D8%A7%D9%88%D8%AA-%D8%A7%D8%B1%D8%B2%D8%B4-%D8%BA%D8%B0%D8%A7%DB%8C%DB%8C-%D8%AF%D8%A7%D8%B1%D9%86%D8%AF</post_url>
<post_date>20160822</post_date>
<post_time>0750</post_time>
<username>info@shafaf.ir</username>
<post>
ماستها تفاوت ارزش غذایی دارند ماست، یک فرآورده لبنی تخمیری است و در هرم غذایی در گروه لبنیات جای دارد. این ماده غذایی نیز مانند سایر هم گروه‌های خود منبع بسیار خوب کلسیم، فسفر، پروتیین، ریبوفلاوین و ویتامین‌های گروه B به خصوص B۲ و B۵ است. دکتر محمدحسن انتظاری - متخصص تغذیه، عضو هیات علمی دانشگاه علوم پزشکی اصفهان در این باره اطلاعات مفیدی را در اختیار ما قرار داده است که در مطلب زیر می خوانید. اخبار سلامت:جالب است بدانید که ماست به هضم و جذب غذا نیز کمک می‌‌کند زیرا اسید لاکتیک موجود در آن باعث جذب بهتر کلسیم می‌شود و محیط مناسب بیولوژیکی را برای بهبود جذب کلسیم و سایر ویتامین‌‌ها فراهم می‌‌آورد.یکی از انواع ماست، ماست چکیده است که از آبگیری ماست معمولی به دست می‌آید. یادتان باشد که مهم‌‌ترین تفاوت ماست معمولی و چکیده در میزان آب موجود در بافت آنهاست.در حقیقت، ماست چکیده جزو مواد غذایی تغلیظ ‌‌شده‌ای‌ است که در اثر فرآیند، آب موجود در بافتش را از دست داده است. البته هر چقدر مقدار آب موجود در بافت ماست گرفته شود در واحد وزن، کالری و ارزش غذایی آن افزایش پیدا می‌کند.هنگامی که آب ماست گرفته می‌شود، فقط آب موجود در بافت کاهش نمی‌یابد بلکه مقداری از پروتئین و ویتامین‌های گروه B که محلول در آب هستند نیز همراه آب از ماست جدا می‌شوند. ولی این مساله به این معنا نیست که ماست چکیده فاقد ارزش غذایی یا پروتئین است.بنابراین با توجه به اینکه ماست چکیده طعم خوشمزه‌ای دارد و از سوی دیگر کالری آن بالاست، مصرفش برای افرادی که دچار اضافه وزن هستند، توصیه نمی‌شود. اما اگر ماست چکیده را به صورت کم‌چرب تهیه کنند، مصرف آن منعی ندارد.برعکس افرادی که کم‌اشتها و لاغر هستند و مشکلات گوارشی از جمله عدم تحمل لاکتوز دارند یا معده‌شان حجم زیادی غذا قبول نمی‌کند، بهتر است ماست چکیده را به عنوان همراه غذای خود انتخاب کنند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
