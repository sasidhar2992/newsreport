<?xml version="1.0" encoding="UTF-8"?>
<document>
<type>mainstream</type>
<forum>http://www.economyup.it/rss/2_innovazione</forum>
<forum_title>EconomyUp - INNOVAZIONE</forum_title>
<discussion_title>The Seventh Sense, il libro che piace ai top manager della Silicon Valley</discussion_title>
<language>italian</language>
<gmt_offset></gmt_offset>
<topic_url>http://www.economyup.it/innovazione/4819_the-seventh-sense-il-libro-che-piace-ai-top-manager-della-silicon-valley.htm</topic_url>
<topic_text>
  The Seventh Sense, il libro che piace ai top manager della Silicon Valley The Seventh Sense, il libro che piace ai top manager della Silicon Valley Da Reid Hoffman (Linkedin) a Chuck Robbins (Cisco Systems) i digital boss stanno leggendo o vogliono leggere questo saggio di Joshua Cooper Ramo, co-Ceo della società di consulenza fondata da Kissinger. I motivi? Descrive l&apos;importanza delle reti (non solo digitali) per affrontare le sfide globali. Affidando la spiegazione a un maestro Zen Letture di Luciana Maci 
Sembra proprio che quest’estate lo leggeranno tutti. Almeno tutti quelli che contano nella digital economy e nell’economia americana in generale: dal Ceo di McKinsey , Dominic Barton , a Reid Hoffman , co-fondatore di LinkedIn , solo per fare qualche nome. Si tratta di un saggio di nuova uscita, intitolato “ The Seventh Sense: Power, Fortune, and Survival in the Age of Networks ” e scritto da Joshua Cooper Ramo (Little, Brown &amp; Company). 
Oltre ai top manager già citati, hanno assicurato che lo leggeranno o lo stanno leggendo il Ceo di Cisco Systems , Chuck Robbins , e Wendell P. Weeks , Ceo e presidente di Corning , grande azienda americana produttrice di vetro, ceramiche e materiali industriali. 
La popolarità di questo testo nella Silicon Valley, ma anche tra i lettori di altra provenienza, non deve stupire: è stato il numero uno per vendite nella classifica di balla categoria “Business Infrastructure” e figura tra i best seller anche nelle liste del Washington Post e del New York Times . 
Qual è il motivo di tanto successo? Certamente di motivi ce ne sono vari. Uno di questi è l’esperienza accumulata dall’autore e il suo personale talento: Joshua Cooper Ramo, è co-Ceo di Kissinger Associates , la società di consulenza fondata dall’ex segretario di Stato americano Henry Kissinger, ha già scritto un bestseller internazionale, The Age of the Unthinkable , lavora in Cina e parla fluentemente cinese. Non a caso “ The Seventh Sense ” racconta la storia di un maestro di zen cinese per spiegare il mondo attuale degli affari. “Il segreto del potere – si legge nel libro – è capire la nostra nuova era delle reti: non semplicemente la rete di Internet ma anche i network del commercio, del Dna o della finanza&quot; . Un’affermazione chiaramente in grado di suscitare ulteriore interesse e desiderio di lettura. 
Il testo scatta una nitida e drammatica fotografia dell’attualità: atti di terrorismo apparentemente senza fine, ondate di rifugiati, un’economia globale instabile, appuntamenti elettorali con risultati a sorpresa, nuovi ricchi con fortune da miliardi di dollari, miracolosi progressi nella medicina. E se, si chiede l’autore, tutto questo fosse collegato? Se si potesse arrivare a capire perché? The Seventh Sense prende in esame i grandi fenomeni storici che stanno sconvolgendo il mondo e spiega come i nostri leader, le nostre aziende e tutti noi possiamo riuscire a dominarli: usando il “settimo senso”, appunto. “In termini meno di moda – spiega una recensione sulla rivista letteraria Kirkus – si tratta della capacità di discernere il modo in cui le cose si collegano ad altre cose in nodi e reti e di capire il modo in cui ogni singolo oggetto viene cambiato dalla connessione”. Queste reti possono essere “benigne” e utili, come le connessioni delle biblioteche digitalizzate, ma possono anche essere dannose, in parte a causa della “iper-concentrazione di potere” prodotta dalle reti, e questo può introdurre ulteriore caos e complessità in situazioni già difficili. 
“La lettura di The Seventh Sense è una lettura salutare e futuristica per coloro che sono ancora propensi a usare un modo meccanico di pensare nell’era della complessità”, conclude la recensione di Kirkus . I Ceo che lo stanno leggendo l’hanno certamente già capito. 22 Agosto 2016
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.economyup.it/innovazione/4819_the-seventh-sense-il-libro-che-piace-ai-top-manager-della-silicon-valley.htm</post_url>
<post_date>20160822</post_date>
<post_time>0554</post_time>
<username>di Luciana Maci</username>
<post>
  The Seventh Sense, il libro che piace ai top manager della Silicon Valley The Seventh Sense, il libro che piace ai top manager della Silicon Valley Da Reid Hoffman (Linkedin) a Chuck Robbins (Cisco Systems) i digital boss stanno leggendo o vogliono leggere questo saggio di Joshua Cooper Ramo, co-Ceo della società di consulenza fondata da Kissinger. I motivi? Descrive l&apos;importanza delle reti (non solo digitali) per affrontare le sfide globali. Affidando la spiegazione a un maestro Zen Letture di Luciana Maci 
Sembra proprio che quest’estate lo leggeranno tutti. Almeno tutti quelli che contano nella digital economy e nell’economia americana in generale: dal Ceo di McKinsey , Dominic Barton , a Reid Hoffman , co-fondatore di LinkedIn , solo per fare qualche nome. Si tratta di un saggio di nuova uscita, intitolato “ The Seventh Sense: Power, Fortune, and Survival in the Age of Networks ” e scritto da Joshua Cooper Ramo (Little, Brown &amp; Company). 
Oltre ai top manager già citati, hanno assicurato che lo leggeranno o lo stanno leggendo il Ceo di Cisco Systems , Chuck Robbins , e Wendell P. Weeks , Ceo e presidente di Corning , grande azienda americana produttrice di vetro, ceramiche e materiali industriali. 
La popolarità di questo testo nella Silicon Valley, ma anche tra i lettori di altra provenienza, non deve stupire: è stato il numero uno per vendite nella classifica di balla categoria “Business Infrastructure” e figura tra i best seller anche nelle liste del Washington Post e del New York Times . 
Qual è il motivo di tanto successo? Certamente di motivi ce ne sono vari. Uno di questi è l’esperienza accumulata dall’autore e il suo personale talento: Joshua Cooper Ramo, è co-Ceo di Kissinger Associates , la società di consulenza fondata dall’ex segretario di Stato americano Henry Kissinger, ha già scritto un bestseller internazionale, The Age of the Unthinkable , lavora in Cina e parla fluentemente cinese. Non a caso “ The Seventh Sense ” racconta la storia di un maestro di zen cinese per spiegare il mondo attuale degli affari. “Il segreto del potere – si legge nel libro – è capire la nostra nuova era delle reti: non semplicemente la rete di Internet ma anche i network del commercio, del Dna o della finanza&quot; . Un’affermazione chiaramente in grado di suscitare ulteriore interesse e desiderio di lettura. 
Il testo scatta una nitida e drammatica fotografia dell’attualità: atti di terrorismo apparentemente senza fine, ondate di rifugiati, un’economia globale instabile, appuntamenti elettorali con risultati a sorpresa, nuovi ricchi con fortune da miliardi di dollari, miracolosi progressi nella medicina. E se, si chiede l’autore, tutto questo fosse collegato? Se si potesse arrivare a capire perché? The Seventh Sense prende in esame i grandi fenomeni storici che stanno sconvolgendo il mondo e spiega come i nostri leader, le nostre aziende e tutti noi possiamo riuscire a dominarli: usando il “settimo senso”, appunto. “In termini meno di moda – spiega una recensione sulla rivista letteraria Kirkus – si tratta della capacità di discernere il modo in cui le cose si collegano ad altre cose in nodi e reti e di capire il modo in cui ogni singolo oggetto viene cambiato dalla connessione”. Queste reti possono essere “benigne” e utili, come le connessioni delle biblioteche digitalizzate, ma possono anche essere dannose, in parte a causa della “iper-concentrazione di potere” prodotta dalle reti, e questo può introdurre ulteriore caos e complessità in situazioni già difficili. 
“La lettura di The Seventh Sense è una lettura salutare e futuristica per coloro che sono ancora propensi a usare un modo meccanico di pensare nell’era della complessità”, conclude la recensione di Kirkus . I Ceo che lo stanno leggendo l’hanno certamente già capito. 22 Agosto 2016
</post>
<signature>

</signature>
<external_links>

</external_links>
<country>IT</country>
<main_image></main_image>
</document>
