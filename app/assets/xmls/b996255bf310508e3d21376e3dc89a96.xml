<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>بررسی لپ تاپ ذن بوک ۳ ایسوس</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386286/%D8%A8%D8%B1%D8%B1%D8%B3%DB%8C-%D9%84%D9%BE-%D8%AA%D8%A7%D9%BE-%D8%B0%D9%86-%D8%A8%D9%88%DA%A9-%DB%B3-%D8%A7%DB%8C%D8%B3%D9%88%D8%B3</topic_url>
<topic_text>
بررسی لپ تاپ ذن بوک ۳ ایسوس با معرفی اولترابوک‌های سری ذن‌بوک از تلاش گسترده‌ی خود مبنی بر جذب کاربران لپ‌تاپ‌های پرمیوم خبر می‌دهد و آتش این رقابت را بیش از پیش داغ می‌کند. ذن‌بوک ۳ (Zenbook 3) به عنوان سبک‌ترین و باریک‌ترین لپ‌تاپ ایسوس نیز در راس این هرم قرار دارد و وظایف سنگینی اعم از شکست مک‌بوک ۱۲ اینچی اپل را بر عهده دارد. با عرضه‌ی تبلت‌ها، فروش لپ‌تاپ‌ها تحت تاثیر زیادی قرار گرفت و نزول قابل توجهی را تجربه کرد. اپل در سال ۲۰۱۵ با معرفی مک‌بوک جان تازه‌ای به لپ‌تاپ‌ها داد. در طراحی مک‌بوک تنها یک مشخصه‌ی مهم در نظر گرفته شده بود؛ قابلیت حمل بالا. این موضوع باعث شد تا محصول نهایی، لپ‌تاپی بسیار باریک، زیبا و به شکل فوق‌العاده‌ای سبک باشد. وزن ۹۲۰ گرمی مک‌بوک ۱۲ اینچی اپل در کنار طراحی بسیار زیبا باعث شد تا علاقه‌مندان زیادی به این محصول جذاب شوند. البته این سبک از طراحی محصول، نکات منفی نیز با خود به همراه دارد که می‌توان به صفحه‌کلید نه چندان کارآمد، باتری متوسط و پردازنده‌ی ضعیف اشاره کرد. پس از معرفی مک‌بوک، سایر تولید‌کنندگان نیز به توسعه‌ و عرضه‌ی محصولات مشابهی اقدام کردند و آن را سری Premium یا Business نامیدند. ایسوس نیز در همین راستا در نمایشگاه کامپیوتکس ۲۰۱۶ از لپ‌تاپ فوق‌ سبک خود با نام ذن‌بوک ۳ رونمایی کرد. سری Zenbook را اولترابوک‌های سبک و توانمند تشکیل می‌دهد که می‌توان اوج آن‌ها را ذن‌بوک ۳ نامید. ایسوس در توسعه‌ی این لپ‌تاپ تمام تلاش خود را برای تولید محصولی منحصر به فرد به کار برده است. در ادامه زومیت به بررسی عمیق این اولترابوک فوق سبک و باریک می‌پردازد. اولترابوک ذن‌بوک ۳ توسط دفتر ایسوس برای بررسی در اختیار زومیت قرار گرفته است. مشخصات فنی ابعاد: ۲۹۶ در ۱۹۱.۲ در ۱۱.۹ میلی‌متر پردازنده: اینتل Core i5-6200U با فرکانس پردازشی ۲.۳ تا ۲.۸ گیگاهرتز حافظه کش: ۳ مگابایت نمایشگر: ۱۲.۵ اینچی IPS LED-backlit LCD با رزولوشن ۱۹۲۰ در ۱۰۸۰ پیکسل با نسبت نمایشگر به بدنه‌ی ۸۲ درصد پردازنده گرافیکی: اینتل HD Graphics 520 بلندگو: بلندگو‌های داخلی استریو ساخت Harman/Kardon حافظه رم: ۸ گیگابایت از نوع DDR3 حافظه ذخیره سازی داخلی: ۵۱۲ گیگابایت از نوع SSD وزن: ۹۱۰ گرم درگاه‌های ارتباطی: یک عدد USB نوع C و هدفون / میکروفون باتری: ۶ سلولی لیتیوم-یون (۴۰ وات ساعت) کیبورد: بدون بخش مخصوص شماره‌ها به همراه نور پس‌زمینه قیمت: هنوز وارد بازار نشده است طراحی اگر تجربه‌ی کار با مک‌بوک اپل را دارید، برای اطلاع از طراحی ذن‌بوک کافی است مک‌بوک را متصور شوید. ذن‌بوک ۳ در تمامی بخش‌های خود یادآور لپ‌تاپ ۱۲ اینچی اپل است. البته این موضوع را نمی‌توان ضعف دانست زیرا این لپ‌تاپ به راحتی توانایی جلب توجه اطرافیان خود را دارد. طراحی بسیار باریک و کوچک ذن‌بوک ۳ تلاش زیاد مهندسان ایسوس را در طراحی لپ‌تاپی فوق‌العاده نشان می‌دهد. 
ایسوس ذن‌بوک ۳ یکی از باریک‌ترین لپ‌تاپ‌هایی است که در حال حاضر تولید می‌شود. این اولترابوک تنها ۱۱.۹ میلی‌متر ضخامت دارد. این موضوع باعث شده است تا جک ۳.۵ میلی‌متری تعبیه شده در سمت چپ لپ‌تاپ، تقریبا تمامی ضخامت آن را اشغال کند. ضخامت کم این لپ‌تاپ باعث شده تا ایسوس قادر به تعبیه‌ی درگاه‌های اتصالی مختلف را نداشته باشد و و در کنار خروجی هدفون، تنها شاهد یک درگاه USB نوع C باشیم. عملیات شارژ لپ‌تاپ نیز از طریق همین درگاه انجام می‌شود. ضخامت اندک ذن‌بوک ۳ به راحتی بدست نیامده و ایسوس برای توسعه‌ی سیستم خنک‌سازی این لپ‌تاپ چندین اختراع جدید به ثبت رسانده است. بد نیست بدانید فن خنک‌کننده‌ی ذن‌بوک ۳ تنها ۰.۳ میلی‌متر ضخامت دارد که اقدام به خنک‌سازی حرارت منتقل شده از طریق ورق مسی به ضخامت ۰.۱ میلی‌متر می‌کند. 
ایسوس برای حل مشکل کمبود درگاه‌های اتصالی، اقدام به عرضه‌ی داک مخصوصی کرده است که با اتصال به لپ‌تاپ، پورت‌های زیادی را در اختیار کاربران قرار می‌دهد. این رابط که با نام Universal Dock به فروش می‌رسد شامل درگاه کارت میکرو SD، پورت شبکه، HDMI، خروجی VGA، دو درگاه استاندارد USB 3.0 در کنار USB‌ نوع C است. متاسفانه این رابط هنوز در بازار ایران موجود نیست. به همین دلیل همچنان مشخص نیست که آیا در صورت اتمام شارژ لپ‌تاپ، می‌‌توان از طریق درگاه USB نوع C این رابط اقدام به شارژ کرد یا باید رابط و تمامی اتصالات آن را جدا کرده و از طریق خود لپ‌تاپ عملیات شارژ را انجام داد. 
بدنه‌ی ذن‌بوک ۳ از فلز برس خورده تولید شده است. پشت قاب نمایشگر نیز از طرح مخصوص لپ‌تاپ‌های ایسوس بهره می‌برد که تبدیل به امضای این برند شده است. کیفیت فلز به کار رفته در ذن‌بوک ۳ در سطح بالایی قرار دارد؛ ایسوس اعلام کرده که از فلز مخصوص صنایع هوا فضا استفاده کرده است که ۵۰ درصد مستحکم‌تر از نمونه‌‌های به کار رفته در سایر لپ‌تاپ‌ها هستند. بخشی عمده‌ی بدنه‌ی اصلی ذن‌بوک ۳ را کیبورد آن فرا گرفته است. شکل صفحه کلید و تعبیه‌ی اسپیکر‌ها در بالای آن نیز یادآور طراحی مک‌بوک است. 
ایسوس در ذن‌بوک ۳ تمام تلاش خود را به کار گرفته است تا در کنار حفظ کیفیت بالای بدنه، وزن دستگاه نیز در پایین‌ترین حد ممکن باقی بماند. این موضوع سبب شده است اولترابوک فوق سبک ایسوس تنها ۹۱۰ گرم وزن داشته باشد تا در جایگاه بهتری نسبت به مک‌بوک ۱۲ اینچی با ۹۲۰ گرم قرار بگیرد. ایسوس برای محافظت از نمایشگر ذن‌بوک ۳ نیز از گوریلاگلس ۴ بهره برده است تا کاربران دیگر دغدغه‌ی آسیب نمایشگر را نداشته باشند. طراحی فوق‌باریک و بسیار سبک با بدنه‌ای باکیفیت 
طراحی لولاهای ذن‌بوک ۳ به خوبی انجام شده است که در کنار استحکام کافی، عملیات باز و بسته کردن لپ‌تاپ به راحتی انجام شود. خروجی‌های سیستم خنک‌سازی نیز به خوبی بین نمایشگر و بدنه‌ی لپ‌تاپ مخفی شده‌اند تا از چشم کاربران دور باشند. 
ایسوس ذن‌بوک ۳ در سه رنگ سورمه‌ای، رز گلد و خاکستری عرضه می‌شود. در هر سه رنگ، لوگوی ایسوس با رنگ طلایی پشت دستگاه حک شده است. نوار طلایی دورتادور نمایشگر نیز هماهنگی زیبایی با لوگو ایجاد کرده و به ارتقای زیبایی لپ‌تاپ کمک شایانی کرده است. صفحه کلید و تاچ‌پد 
صفحه کلید لپ‌تاپ‌ها یکی از مهم‌ترین اجزای آن‌ها است. اما متاسفانه این بخش در اولترابوک‌‌های فوق‌باریک، قربانی اصلی طراحی لپ‌تاپ شده‌اند. پیش از آغاز کار با ذن‌بوک ۳ امیدوار بودیم که صفحه کلید این لپ‌تاپ از نمونه‌ی تعبیه شده در مک‌بوک بهتر باشد. اما پس از کار با آن متوجه شباهت بسیار زیاد این دو محصول در این بخش شدیم. صفحه کلید ذن‌بوک ۳ با طراحی بزرگ‌تری کلید‌ها و در نتیجه‌ی فضای خالی کمتر بین آن‌ها همراه شده است که این موضوع منجر به اشغال تمام عرض بدنه‌ی لپ‌تاپ توسط صفحه کلید شده است. اندازه‌ی بزرگ کلید‌ها برای برای بهبود تجربه‌ی تایپ کردن فراهم شده است. به گفته‌ی ایسوس این ابعاد از صفحه کلید باعث بروز تجربه‌ی مشابهی با کیبورد دسکتاپ‌های خواهد شد. ایده‌ی کلید‌های بزرگ‌تر قابل قبول است؛ اما فضای کمتر بین کلید‌ها باعث شده است تا هنگام تایپ، انگشتان مداوم با کلید‌های مجاور برخورد داشته باشند. 
صفحه کلید ناکارآمد در کنار ترک‌پد عالی 
نقطه‌ی ضعف اصلی کیبورد ذن‌بوک ۳، عمق کم کلید‌های آن است. کلید‌های این لپ‌تاپ تنها ۰.۸ میلی‌متر عمق حرکتی دارند. در صورتی که صفحه کلید یکی از اولویت‌های شما برای خرید لپ‌تاپ است، پیشنهاد می‌کنیم ذن‌بوک ۳ را در اولویت‌های آخر خود قرار دهید؛ زیرا حداقل به چند ماه زمان برای عادت کردن به سبک جدید صفحه کلید این لپ‌تاپ احتیاج خواهید داشت. طراحی جزیره‌ای کلیدها باعث می‌شود تا مایعات و گرد و غبار نتوانند به راحتی وارد دستگاه شوند. کاربری کلید‌های Fn هم خوب است و تمامی نیاز‌ها را پوشش می‌دهد؛ 
ترک‌پد ذن‌بوک ۳ به اندازه ای خوب است که می‌تواند نقاط ضعف این لپ‌تاپ را در بخش صفحه کلید پوشش دهد. این ترک پد عملکرد بسیار دقیقی دارد که باعث خواهد شد تا از استفاده از موس بی‌نیاز شوید. دقت بالای ذن‌بوک در شناسایی انگشتان باعث شده است تا ژست‌های حرکتی محیط ویندوز ۱۰ به خوبی انجام شوند و کاربر با سرعت بیشتری با گشت‌وگذار در این سیستم عامل بپردازد. جنس این ترک‌پد از شیشه است تا حرکت انگشتان روی آن بسیار روان شده و به مرور زمان ظاهر آن حفظ شود. ترک‌پد Zenbook 3 در کنار سرفیس بوک جز معدود لپ‌تاپ‌هایی است که تجربه‌ی نزدیکی در حد و اندازه‌های مک بوک را برای کرابران فراهم می‌کند. 
در صورتی که به خرید نسخه‌ی گران‌تر Zenbook 3 بپردازید، می‌توانید از حسگر اثر انگشت نیز در این لپ‌تاپ بهره ببرید. این حسگر در سمت راست و بالای ترک‌پد تعبیه می‌شود. نمایشگر و اسپیکر 
تعداد لپ‌تاپ‌های ۱۳ اینچی بازار روز به روز در حال افزایش است و از محبوبیت قابل توجهی نزد کاربران برخوردار شده‌اند. ایسوس نیز در همین راستا تنوع محصولات ۱۳ اینچی خود را افزایش داده است که ذن‌بوک ۳ نیز در همین دسته قرار می‌گیرد. این لپ‌تاپ از نمایشگر ۱۲.۵ اینچی با رزولوشن Full HD یا ۱۹۲۰ در ۱۰۸۰ پیکسل بهره می‌برد که منجر به تراکم پیکسل ۱۷۶ ppi می‌شود. لپ‌تاپ‌ها همیشه در بخش نمایشگر ضعف قابل توجهی را داشتند و سازندگان به هیچ عنوان در توسعه‌ی نمایشگری خوب سرمایه‌گذاری نمی‌کردند. تا چند سال پیش تنها نمایشگر درخور دنیای لپ‌تاپ‌ها را مک‌بوک‌های رتینا به همراه داشتند. اما خوشبختانه سازندگان لپ‌تاپ‌ها همانند تولید‌کنندگان گوشی‌های هوشمند تمرکز خود را معطوف این بخش بااهمیت کردند و نتیجه‌ی آن نیز پیشرفت قابل توجه لپ‌تاپ‌های مختلف در این رده شد. 
ایسوس نیز در اولترابوک گران قیمت خود استفاده از نمایشگری جذاب را فراموش نکرده و تلاش زیادی برای به کار بردن نمونه‌ای بی‌نقص کرده است. به طور خلاصه می‌توان نمایشگر ذن‌بوک ۳ را یکی از نقاط قوت اصلی آن دانست. ایسوس برای تعبیه‌ی نمایشگری با اندازه‌ی خوب در بدنه‌ای کوچک، از حاشیه‌‌‌های اندک ۷.۶ میلی‌متری بهره برده است. این موضوع سبب شده است تا شاهد نسبت ۸۲ درصد نمایشگر به بدنه باشیم که آمار بسیار خوبی است. 
یکی از بهترین نمایشگرهای دنیای لپ‌تاپ 
پنل به کار برده شده در این لپ‌تاپ از نوع IPS است که زوایای دید وسیعی را با خود به همراه دارد. این موضوع باعث شده است که اگر کاربری گرافیکی در اولویت شما است، نمایشگر ذن‌بوک ۳ شما را کاملا راضی کند. شدت روشنایی نمایشگر بسیار خوب است و رنگ‌ها نیز به دقت کافی نمایش داده می‌شوند. اما ورود به رده‌ی پرمیوم و رقابت با بهترین‌ها، دشواری‌های خاص خود را دارد. این موضوع باعث می‌شود که نمایشگر ذن‌بوک ۳ برای مقایسه در کنار نمونه‌ی رتینا مک‌بوک ۱۲ اینچی قرار بگیرد. در صورتی که پیش از این تجربه‌ی استفاده از مک‌بوک‌های مجهز به نمایشگر‌ها رتینا را دارید، ذن‌بوک تنها توانایی جلب رضایت شما را خواهد داشت و قطعا شگفت‌زده نخواهید شد. ذن‌بوک ۳ نه تنها روشنایی کمتری در قیاس با مک‌بوک نسخه‌ی ۲۰۱۵ دارد، بلکه تراکم پیکسل آن نزدیک به ۵۰ واحد کمتر از اولترابوک اپل است. این لپ‌تاپ بیشترین شدت روشنایی برابر با ۳۱۵ نیت دارد در حالی که مک‌بوک با شدت روشنایی حداکثر ۳۶۰ نیت پرچمدار این بخش است. البته این موضوع بدین معنی نیست که لپ‌تاپ فوق‌باریک و سبک ایسوس نمایشگر ضعیفی دارد. در صورت کنار گذاشتن اپل، نمایشگر ایسوس به خوبی توانایی رقابت با تمام لپ‌تاپ‌های ویندوزی را دارد. رنگ‌ها در این لپ‌تاپ به خوبی به نمایش می‌آیند و قطعا رضایت کاربران سخت‌گیر را نیز بدست خواهد آورد. نمایشگر ذن‌بوک ۳ ایسوس توانایی چرخش تا حداکثر ۱۳۵ درجه را دارد. 
بلندگوهای ایسوس به لطف همکاری با برند مطرح Harman Kardon‌ همواره توانایی زیادی داشتند. ذن‌بوک ۳ نیز برخلاف جثه‌ی کوچک خود، صدای رسایی دارد. این موضوع به لطف استفاده از چهار اسپیکر ایجاد شده است که دو عدد از آن‌ها در بالای صفحه‌کلید و دو عدد دیگر در بخش زیرین لپ‌تاپ قرار گرفته‌اند. اسپیکر‌های به کار رفته در اولترابوک پرمیوم ایسوس جز بهترین‌های این رده هستند؛ البته در نظر داشته باشید بلندگوهای لپ‌تاپ‌ها همواره از نقاط ضعف آن‌ها به حساب می‌آیند و توانایی زیادی در پخش صدا در محیط را ندارند. این ضعف در اولترابوک‌ها بیشتر حس می‌شود و به نوعی تنها قابلیت رفع نیاز را دارد. نرم‌افزار 
اولترابوک ایسوس ذن‌بوک ۳ به طور پیش‌فرض از سیستم عامل ویندوز ۱۰ بهره می‌برد. این سیستم عامل در کنار حافظه‌ی SSD و پردازنده‌ی توانمند، عملکرد بسیار روان و دلنشینی دارد. ترک‌پد خوب ذن‌بوک نیز به ارتقای تجربه‌ی کاری کمک شایانی می‌کند و می‌‌تواند به راحتی از ژست‌های حرکتی ویندوز ۱۰ لذت ببرید. 
برای داشتن بهترین تجربه‌ از ذن‌بوک ۳ و ویندوز ۱۰ قویا پیشنهاد می‌کنیم که دستگاه خود را به آخرین نسخه‌ی ویندوز که از طریقبروزرسانی سالیانه‌ی این سیستم عامل ارتقا دهید. بهبود‌ها و امکانات متعدد این بروزرسانی، تجربه‌ی کار با سیستم عامل ویندوز ۱۰ را به شکل محسوسی افزایش می‌دهد. بازده و عملکرد 
اولترابوک‌ها از توانایی پردازشی بالایی در قیاس با نمونه‌های گیمینگ برخوردار نیستند و از سری پردازنده‌های کم‌مصرف U‌ اینتل بهره می‌برند. این پردازنده‌ها با انرژی مصرفی بسیار اندک و دمای کاری پایین، در سال‌های اخیر افزایش توان خوبی را تجربه کرده‌اند و اکنون به راحتی از پس تمامی کار‌های روزمره برمی‌آیند. 
عملکرد خوب و سرعت بالا در اجرای برنامه‌ها 
ایسوس ذن‌بوک ۳ از آخرین نسل پردازنده‌های Core i شرکت اینتل بهره می‌برد. امکان انتخاب بین پردازنده‌های i5 و i7 از نسل ششم و سری اسکای‌لیک اینتل وجود دارد. نمونه‌ی در دسترس زومیت از پردزانده‌ی Core i5-6200U بهره می‌برد که دو هسته پردازشی همراه با دو هسته مجازی آن با سرعت ۲.۳ گیگاهرتز و ۳ مگابایت حافظه‌ی کش L3، مدیریت عملکرد و بازده دستگاه را به دوش می‌کشند. در حداکثر شرایط کاری، پردازنده این دستگاه به فرکانس ۲.۸ گیگاهرتز می‌رسد. این میزان قدرت پردازنده تعبیه شده در لپ‌تاپ ایسوس علاوه بر اجرای تمامی کار‌های روزانه و عادی، توانایی اجرای نرم‌افزارهای نیمه سنگین و بازی‌های قدیمی را نیز دارد. پردازنده این نوت‌بوک با گرافیک HD 520 اینتل مجتمع شده است. این پردازنده‌ی گرافیکی مجتمع اینتل در سری پردازنده‌های اسکای‌لیک به کار رفته و توانایی بسیار بالایی دارد. اگر از لپ‌تاپ خود تنها در کاربری‌های معمولی استفاده می‌کنید، نیازی به پردازنده‌های گرافیکی مجزا نخواهید داشت، زیرا نمونه‌ی مجتمع اینتل حتی توانایی پخش انواع و اقسام ویدیو‌های ۴K را نیز دارد. 
ذن‌بوک ۳ با تجهیز به پردازنده‌ی سری Core i برتری قابل توجهی نسبت به رقبای خود دارد. اکثر سازندگان اولترابوک‌های بسیار سبک و باریک، از سری پردازنده‌های Core m اینتل استفاده می‌کنند تا در کنار مصرف کمتر باتری، حرارت کمتری نیز تولید کنند. بدین ترتیب در صورتی که نیاز به قدرت پردازشی بالایی دارید، ذن‌بوک ۳ بهترین گزینه‌ی شما خواهد بود. البته هنگام شرایط سنگین کاری، تا حدودی دمای بدنه‌ی لپ‌تاپ به خصوص در بخش زیرین آن بالا می‌رود. با این که این میزان از دما از رقبا بیشتر است، اما به ندرت اتفاق می‌افتد و از نظر ما به هیچ وجه مشکل به حساب نمی‌آید. 
امکان سفارش ذن‌بوک ۳ با پردازنده‌ی Core i7-6500U نیز فراهم است تا قدرت پردازشی تقریبا ۸ درصد بیشتر را در اختیار داشته باشید. همچنین امکان تجهیز ذن‌بوک۳ به ۱۶ گیگابایت رم، ۱ ترابایت فضای ذخیره‌سازی SSD نیز فراهم است. 
در ادامه می‌توانید نتایج بنچمارک‌های زومیت که روی لپ‌تاپ ایسوس ذن‌بوک ۳ اجرا شده را مشاهده کرده و با سایر محصولات بررسی شده در زومیت مقایسه کنید: لپ‌تاپ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386286/%D8%A8%D8%B1%D8%B1%D8%B3%DB%8C-%D9%84%D9%BE-%D8%AA%D8%A7%D9%BE-%D8%B0%D9%86-%D8%A8%D9%88%DA%A9-%DB%B3-%D8%A7%DB%8C%D8%B3%D9%88%D8%B3</post_url>
<post_date>20160822</post_date>
<post_time>0651</post_time>
<username>info@bultannews.com</username>
<post>
بررسی لپ تاپ ذن بوک ۳ ایسوس با معرفی اولترابوک‌های سری ذن‌بوک از تلاش گسترده‌ی خود مبنی بر جذب کاربران لپ‌تاپ‌های پرمیوم خبر می‌دهد و آتش این رقابت را بیش از پیش داغ می‌کند. ذن‌بوک ۳ (Zenbook 3) به عنوان سبک‌ترین و باریک‌ترین لپ‌تاپ ایسوس نیز در راس این هرم قرار دارد و وظایف سنگینی اعم از شکست مک‌بوک ۱۲ اینچی اپل را بر عهده دارد. با عرضه‌ی تبلت‌ها، فروش لپ‌تاپ‌ها تحت تاثیر زیادی قرار گرفت و نزول قابل توجهی را تجربه کرد. اپل در سال ۲۰۱۵ با معرفی مک‌بوک جان تازه‌ای به لپ‌تاپ‌ها داد. در طراحی مک‌بوک تنها یک مشخصه‌ی مهم در نظر گرفته شده بود؛ قابلیت حمل بالا. این موضوع باعث شد تا محصول نهایی، لپ‌تاپی بسیار باریک، زیبا و به شکل فوق‌العاده‌ای سبک باشد. وزن ۹۲۰ گرمی مک‌بوک ۱۲ اینچی اپل در کنار طراحی بسیار زیبا باعث شد تا علاقه‌مندان زیادی به این محصول جذاب شوند. البته این سبک از طراحی محصول، نکات منفی نیز با خود به همراه دارد که می‌توان به صفحه‌کلید نه چندان کارآمد، باتری متوسط و پردازنده‌ی ضعیف اشاره کرد. پس از معرفی مک‌بوک، سایر تولید‌کنندگان نیز به توسعه‌ و عرضه‌ی محصولات مشابهی اقدام کردند و آن را سری Premium یا Business نامیدند. ایسوس نیز در همین راستا در نمایشگاه کامپیوتکس ۲۰۱۶ از لپ‌تاپ فوق‌ سبک خود با نام ذن‌بوک ۳ رونمایی کرد. سری Zenbook را اولترابوک‌های سبک و توانمند تشکیل می‌دهد که می‌توان اوج آن‌ها را ذن‌بوک ۳ نامید. ایسوس در توسعه‌ی این لپ‌تاپ تمام تلاش خود را برای تولید محصولی منحصر به فرد به کار برده است. در ادامه زومیت به بررسی عمیق این اولترابوک فوق سبک و باریک می‌پردازد. اولترابوک ذن‌بوک ۳ توسط دفتر ایسوس برای بررسی در اختیار زومیت قرار گرفته است. مشخصات فنی ابعاد: ۲۹۶ در ۱۹۱.۲ در ۱۱.۹ میلی‌متر پردازنده: اینتل Core i5-6200U با فرکانس پردازشی ۲.۳ تا ۲.۸ گیگاهرتز حافظه کش: ۳ مگابایت نمایشگر: ۱۲.۵ اینچی IPS LED-backlit LCD با رزولوشن ۱۹۲۰ در ۱۰۸۰ پیکسل با نسبت نمایشگر به بدنه‌ی ۸۲ درصد پردازنده گرافیکی: اینتل HD Graphics 520 بلندگو: بلندگو‌های داخلی استریو ساخت Harman/Kardon حافظه رم: ۸ گیگابایت از نوع DDR3 حافظه ذخیره سازی داخلی: ۵۱۲ گیگابایت از نوع SSD وزن: ۹۱۰ گرم درگاه‌های ارتباطی: یک عدد USB نوع C و هدفون / میکروفون باتری: ۶ سلولی لیتیوم-یون (۴۰ وات ساعت) کیبورد: بدون بخش مخصوص شماره‌ها به همراه نور پس‌زمینه قیمت: هنوز وارد بازار نشده است طراحی اگر تجربه‌ی کار با مک‌بوک اپل را دارید، برای اطلاع از طراحی ذن‌بوک کافی است مک‌بوک را متصور شوید. ذن‌بوک ۳ در تمامی بخش‌های خود یادآور لپ‌تاپ ۱۲ اینچی اپل است. البته این موضوع را نمی‌توان ضعف دانست زیرا این لپ‌تاپ به راحتی توانایی جلب توجه اطرافیان خود را دارد. طراحی بسیار باریک و کوچک ذن‌بوک ۳ تلاش زیاد مهندسان ایسوس را در طراحی لپ‌تاپی فوق‌العاده نشان می‌دهد. 
ایسوس ذن‌بوک ۳ یکی از باریک‌ترین لپ‌تاپ‌هایی است که در حال حاضر تولید می‌شود. این اولترابوک تنها ۱۱.۹ میلی‌متر ضخامت دارد. این موضوع باعث شده است تا جک ۳.۵ میلی‌متری تعبیه شده در سمت چپ لپ‌تاپ، تقریبا تمامی ضخامت آن را اشغال کند. ضخامت کم این لپ‌تاپ باعث شده تا ایسوس قادر به تعبیه‌ی درگاه‌های اتصالی مختلف را نداشته باشد و و در کنار خروجی هدفون، تنها شاهد یک درگاه USB نوع C باشیم. عملیات شارژ لپ‌تاپ نیز از طریق همین درگاه انجام می‌شود. ضخامت اندک ذن‌بوک ۳ به راحتی بدست نیامده و ایسوس برای توسعه‌ی سیستم خنک‌سازی این لپ‌تاپ چندین اختراع جدید به ثبت رسانده است. بد نیست بدانید فن خنک‌کننده‌ی ذن‌بوک ۳ تنها ۰.۳ میلی‌متر ضخامت دارد که اقدام به خنک‌سازی حرارت منتقل شده از طریق ورق مسی به ضخامت ۰.۱ میلی‌متر می‌کند. 
ایسوس برای حل مشکل کمبود درگاه‌های اتصالی، اقدام به عرضه‌ی داک مخصوصی کرده است که با اتصال به لپ‌تاپ، پورت‌های زیادی را در اختیار کاربران قرار می‌دهد. این رابط که با نام Universal Dock به فروش می‌رسد شامل درگاه کارت میکرو SD، پورت شبکه، HDMI، خروجی VGA، دو درگاه استاندارد USB 3.0 در کنار USB‌ نوع C است. متاسفانه این رابط هنوز در بازار ایران موجود نیست. به همین دلیل همچنان مشخص نیست که آیا در صورت اتمام شارژ لپ‌تاپ، می‌‌توان از طریق درگاه USB نوع C این رابط اقدام به شارژ کرد یا باید رابط و تمامی اتصالات آن را جدا کرده و از طریق خود لپ‌تاپ عملیات شارژ را انجام داد. 
بدنه‌ی ذن‌بوک ۳ از فلز برس خورده تولید شده است. پشت قاب نمایشگر نیز از طرح مخصوص لپ‌تاپ‌های ایسوس بهره می‌برد که تبدیل به امضای این برند شده است. کیفیت فلز به کار رفته در ذن‌بوک ۳ در سطح بالایی قرار دارد؛ ایسوس اعلام کرده که از فلز مخصوص صنایع هوا فضا استفاده کرده است که ۵۰ درصد مستحکم‌تر از نمونه‌‌های به کار رفته در سایر لپ‌تاپ‌ها هستند. بخشی عمده‌ی بدنه‌ی اصلی ذن‌بوک ۳ را کیبورد آن فرا گرفته است. شکل صفحه کلید و تعبیه‌ی اسپیکر‌ها در بالای آن نیز یادآور طراحی مک‌بوک است. 
ایسوس در ذن‌بوک ۳ تمام تلاش خود را به کار گرفته است تا در کنار حفظ کیفیت بالای بدنه، وزن دستگاه نیز در پایین‌ترین حد ممکن باقی بماند. این موضوع سبب شده است اولترابوک فوق سبک ایسوس تنها ۹۱۰ گرم وزن داشته باشد تا در جایگاه بهتری نسبت به مک‌بوک ۱۲ اینچی با ۹۲۰ گرم قرار بگیرد. ایسوس برای محافظت از نمایشگر ذن‌بوک ۳ نیز از گوریلاگلس ۴ بهره برده است تا کاربران دیگر دغدغه‌ی آسیب نمایشگر را نداشته باشند. طراحی فوق‌باریک و بسیار سبک با بدنه‌ای باکیفیت 
طراحی لولاهای ذن‌بوک ۳ به خوبی انجام شده است که در کنار استحکام کافی، عملیات باز و بسته کردن لپ‌تاپ به راحتی انجام شود. خروجی‌های سیستم خنک‌سازی نیز به خوبی بین نمایشگر و بدنه‌ی لپ‌تاپ مخفی شده‌اند تا از چشم کاربران دور باشند. 
ایسوس ذن‌بوک ۳ در سه رنگ سورمه‌ای، رز گلد و خاکستری عرضه می‌شود. در هر سه رنگ، لوگوی ایسوس با رنگ طلایی پشت دستگاه حک شده است. نوار طلایی دورتادور نمایشگر نیز هماهنگی زیبایی با لوگو ایجاد کرده و به ارتقای زیبایی لپ‌تاپ کمک شایانی کرده است. صفحه کلید و تاچ‌پد 
صفحه کلید لپ‌تاپ‌ها یکی از مهم‌ترین اجزای آن‌ها است. اما متاسفانه این بخش در اولترابوک‌‌های فوق‌باریک، قربانی اصلی طراحی لپ‌تاپ شده‌اند. پیش از آغاز کار با ذن‌بوک ۳ امیدوار بودیم که صفحه کلید این لپ‌تاپ از نمونه‌ی تعبیه شده در مک‌بوک بهتر باشد. اما پس از کار با آن متوجه شباهت بسیار زیاد این دو محصول در این بخش شدیم. صفحه کلید ذن‌بوک ۳ با طراحی بزرگ‌تری کلید‌ها و در نتیجه‌ی فضای خالی کمتر بین آن‌ها همراه شده است که این موضوع منجر به اشغال تمام عرض بدنه‌ی لپ‌تاپ توسط صفحه کلید شده است. اندازه‌ی بزرگ کلید‌ها برای برای بهبود تجربه‌ی تایپ کردن فراهم شده است. به گفته‌ی ایسوس این ابعاد از صفحه کلید باعث بروز تجربه‌ی مشابهی با کیبورد دسکتاپ‌های خواهد شد. ایده‌ی کلید‌های بزرگ‌تر قابل قبول است؛ اما فضای کمتر بین کلید‌ها باعث شده است تا هنگام تایپ، انگشتان مداوم با کلید‌های مجاور برخورد داشته باشند. 
صفحه کلید ناکارآمد در کنار ترک‌پد عالی 
نقطه‌ی ضعف اصلی کیبورد ذن‌بوک ۳، عمق کم کلید‌های آن است. کلید‌های این لپ‌تاپ تنها ۰.۸ میلی‌متر عمق حرکتی دارند. در صورتی که صفحه کلید یکی از اولویت‌های شما برای خرید لپ‌تاپ است، پیشنهاد می‌کنیم ذن‌بوک ۳ را در اولویت‌های آخر خود قرار دهید؛ زیرا حداقل به چند ماه زمان برای عادت کردن به سبک جدید صفحه کلید این لپ‌تاپ احتیاج خواهید داشت. طراحی جزیره‌ای کلیدها باعث می‌شود تا مایعات و گرد و غبار نتوانند به راحتی وارد دستگاه شوند. کاربری کلید‌های Fn هم خوب است و تمامی نیاز‌ها را پوشش می‌دهد؛ 
ترک‌پد ذن‌بوک ۳ به اندازه ای خوب است که می‌تواند نقاط ضعف این لپ‌تاپ را در بخش صفحه کلید پوشش دهد. این ترک پد عملکرد بسیار دقیقی دارد که باعث خواهد شد تا از استفاده از موس بی‌نیاز شوید. دقت بالای ذن‌بوک در شناسایی انگشتان باعث شده است تا ژست‌های حرکتی محیط ویندوز ۱۰ به خوبی انجام شوند و کاربر با سرعت بیشتری با گشت‌وگذار در این سیستم عامل بپردازد. جنس این ترک‌پد از شیشه است تا حرکت انگشتان روی آن بسیار روان شده و به مرور زمان ظاهر آن حفظ شود. ترک‌پد Zenbook 3 در کنار سرفیس بوک جز معدود لپ‌تاپ‌هایی است که تجربه‌ی نزدیکی در حد و اندازه‌های مک بوک را برای کرابران فراهم می‌کند. 
در صورتی که به خرید نسخه‌ی گران‌تر Zenbook 3 بپردازید، می‌توانید از حسگر اثر انگشت نیز در این لپ‌تاپ بهره ببرید. این حسگر در سمت راست و بالای ترک‌پد تعبیه می‌شود. نمایشگر و اسپیکر 
تعداد لپ‌تاپ‌های ۱۳ اینچی بازار روز به روز در حال افزایش است و از محبوبیت قابل توجهی نزد کاربران برخوردار شده‌اند. ایسوس نیز در همین راستا تنوع محصولات ۱۳ اینچی خود را افزایش داده است که ذن‌بوک ۳ نیز در همین دسته قرار می‌گیرد. این لپ‌تاپ از نمایشگر ۱۲.۵ اینچی با رزولوشن Full HD یا ۱۹۲۰ در ۱۰۸۰ پیکسل بهره می‌برد که منجر به تراکم پیکسل ۱۷۶ ppi می‌شود. لپ‌تاپ‌ها همیشه در بخش نمایشگر ضعف قابل توجهی را داشتند و سازندگان به هیچ عنوان در توسعه‌ی نمایشگری خوب سرمایه‌گذاری نمی‌کردند. تا چند سال پیش تنها نمایشگر درخور دنیای لپ‌تاپ‌ها را مک‌بوک‌های رتینا به همراه داشتند. اما خوشبختانه سازندگان لپ‌تاپ‌ها همانند تولید‌کنندگان گوشی‌های هوشمند تمرکز خود را معطوف این بخش بااهمیت کردند و نتیجه‌ی آن نیز پیشرفت قابل توجه لپ‌تاپ‌های مختلف در این رده شد. 
ایسوس نیز در اولترابوک گران قیمت خود استفاده از نمایشگری جذاب را فراموش نکرده و تلاش زیادی برای به کار بردن نمونه‌ای بی‌نقص کرده است. به طور خلاصه می‌توان نمایشگر ذن‌بوک ۳ را یکی از نقاط قوت اصلی آن دانست. ایسوس برای تعبیه‌ی نمایشگری با اندازه‌ی خوب در بدنه‌ای کوچک، از حاشیه‌‌‌های اندک ۷.۶ میلی‌متری بهره برده است. این موضوع سبب شده است تا شاهد نسبت ۸۲ درصد نمایشگر به بدنه باشیم که آمار بسیار خوبی است. 
یکی از بهترین نمایشگرهای دنیای لپ‌تاپ 
پنل به کار برده شده در این لپ‌تاپ از نوع IPS است که زوایای دید وسیعی را با خود به همراه دارد. این موضوع باعث شده است که اگر کاربری گرافیکی در اولویت شما است، نمایشگر ذن‌بوک ۳ شما را کاملا راضی کند. شدت روشنایی نمایشگر بسیار خوب است و رنگ‌ها نیز به دقت کافی نمایش داده می‌شوند. اما ورود به رده‌ی پرمیوم و رقابت با بهترین‌ها، دشواری‌های خاص خود را دارد. این موضوع باعث می‌شود که نمایشگر ذن‌بوک ۳ برای مقایسه در کنار نمونه‌ی رتینا مک‌بوک ۱۲ اینچی قرار بگیرد. در صورتی که پیش از این تجربه‌ی استفاده از مک‌بوک‌های مجهز به نمایشگر‌ها رتینا را دارید، ذن‌بوک تنها توانایی جلب رضایت شما را خواهد داشت و قطعا شگفت‌زده نخواهید شد. ذن‌بوک ۳ نه تنها روشنایی کمتری در قیاس با مک‌بوک نسخه‌ی ۲۰۱۵ دارد، بلکه تراکم پیکسل آن نزدیک به ۵۰ واحد کمتر از اولترابوک اپل است. این لپ‌تاپ بیشترین شدت روشنایی برابر با ۳۱۵ نیت دارد در حالی که مک‌بوک با شدت روشنایی حداکثر ۳۶۰ نیت پرچمدار این بخش است. البته این موضوع بدین معنی نیست که لپ‌تاپ فوق‌باریک و سبک ایسوس نمایشگر ضعیفی دارد. در صورت کنار گذاشتن اپل، نمایشگر ایسوس به خوبی توانایی رقابت با تمام لپ‌تاپ‌های ویندوزی را دارد. رنگ‌ها در این لپ‌تاپ به خوبی به نمایش می‌آیند و قطعا رضایت کاربران سخت‌گیر را نیز بدست خواهد آورد. نمایشگر ذن‌بوک ۳ ایسوس توانایی چرخش تا حداکثر ۱۳۵ درجه را دارد. 
بلندگوهای ایسوس به لطف همکاری با برند مطرح Harman Kardon‌ همواره توانایی زیادی داشتند. ذن‌بوک ۳ نیز برخلاف جثه‌ی کوچک خود، صدای رسایی دارد. این موضوع به لطف استفاده از چهار اسپیکر ایجاد شده است که دو عدد از آن‌ها در بالای صفحه‌کلید و دو عدد دیگر در بخش زیرین لپ‌تاپ قرار گرفته‌اند. اسپیکر‌های به کار رفته در اولترابوک پرمیوم ایسوس جز بهترین‌های این رده هستند؛ البته در نظر داشته باشید بلندگوهای لپ‌تاپ‌ها همواره از نقاط ضعف آن‌ها به حساب می‌آیند و توانایی زیادی در پخش صدا در محیط را ندارند. این ضعف در اولترابوک‌ها بیشتر حس می‌شود و به نوعی تنها قابلیت رفع نیاز را دارد. نرم‌افزار 
اولترابوک ایسوس ذن‌بوک ۳ به طور پیش‌فرض از سیستم عامل ویندوز ۱۰ بهره می‌برد. این سیستم عامل در کنار حافظه‌ی SSD و پردازنده‌ی توانمند، عملکرد بسیار روان و دلنشینی دارد. ترک‌پد خوب ذن‌بوک نیز به ارتقای تجربه‌ی کاری کمک شایانی می‌کند و می‌‌تواند به راحتی از ژست‌های حرکتی ویندوز ۱۰ لذت ببرید. 
برای داشتن بهترین تجربه‌ از ذن‌بوک ۳ و ویندوز ۱۰ قویا پیشنهاد می‌کنیم که دستگاه خود را به آخرین نسخه‌ی ویندوز که از طریقبروزرسانی سالیانه‌ی این سیستم عامل ارتقا دهید. بهبود‌ها و امکانات متعدد این بروزرسانی، تجربه‌ی کار با سیستم عامل ویندوز ۱۰ را به شکل محسوسی افزایش می‌دهد. بازده و عملکرد 
اولترابوک‌ها از توانایی پردازشی بالایی در قیاس با نمونه‌های گیمینگ برخوردار نیستند و از سری پردازنده‌های کم‌مصرف U‌ اینتل بهره می‌برند. این پردازنده‌ها با انرژی مصرفی بسیار اندک و دمای کاری پایین، در سال‌های اخیر افزایش توان خوبی را تجربه کرده‌اند و اکنون به راحتی از پس تمامی کار‌های روزمره برمی‌آیند. 
عملکرد خوب و سرعت بالا در اجرای برنامه‌ها 
ایسوس ذن‌بوک ۳ از آخرین نسل پردازنده‌های Core i شرکت اینتل بهره می‌برد. امکان انتخاب بین پردازنده‌های i5 و i7 از نسل ششم و سری اسکای‌لیک اینتل وجود دارد. نمونه‌ی در دسترس زومیت از پردزانده‌ی Core i5-6200U بهره می‌برد که دو هسته پردازشی همراه با دو هسته مجازی آن با سرعت ۲.۳ گیگاهرتز و ۳ مگابایت حافظه‌ی کش L3، مدیریت عملکرد و بازده دستگاه را به دوش می‌کشند. در حداکثر شرایط کاری، پردازنده این دستگاه به فرکانس ۲.۸ گیگاهرتز می‌رسد. این میزان قدرت پردازنده تعبیه شده در لپ‌تاپ ایسوس علاوه بر اجرای تمامی کار‌های روزانه و عادی، توانایی اجرای نرم‌افزارهای نیمه سنگین و بازی‌های قدیمی را نیز دارد. پردازنده این نوت‌بوک با گرافیک HD 520 اینتل مجتمع شده است. این پردازنده‌ی گرافیکی مجتمع اینتل در سری پردازنده‌های اسکای‌لیک به کار رفته و توانایی بسیار بالایی دارد. اگر از لپ‌تاپ خود تنها در کاربری‌های معمولی استفاده می‌کنید، نیازی به پردازنده‌های گرافیکی مجزا نخواهید داشت، زیرا نمونه‌ی مجتمع اینتل حتی توانایی پخش انواع و اقسام ویدیو‌های ۴K را نیز دارد. 
ذن‌بوک ۳ با تجهیز به پردازنده‌ی سری Core i برتری قابل توجهی نسبت به رقبای خود دارد. اکثر سازندگان اولترابوک‌های بسیار سبک و باریک، از سری پردازنده‌های Core m اینتل استفاده می‌کنند تا در کنار مصرف کمتر باتری، حرارت کمتری نیز تولید کنند. بدین ترتیب در صورتی که نیاز به قدرت پردازشی بالایی دارید، ذن‌بوک ۳ بهترین گزینه‌ی شما خواهد بود. البته هنگام شرایط سنگین کاری، تا حدودی دمای بدنه‌ی لپ‌تاپ به خصوص در بخش زیرین آن بالا می‌رود. با این که این میزان از دما از رقبا بیشتر است، اما به ندرت اتفاق می‌افتد و از نظر ما به هیچ وجه مشکل به حساب نمی‌آید. 
امکان سفارش ذن‌بوک ۳ با پردازنده‌ی Core i7-6500U نیز فراهم است تا قدرت پردازشی تقریبا ۸ درصد بیشتر را در اختیار داشته باشید. همچنین امکان تجهیز ذن‌بوک۳ به ۱۶ گیگابایت رم، ۱ ترابایت فضای ذخیره‌سازی SSD نیز فراهم است. 
در ادامه می‌توانید نتایج بنچمارک‌های زومیت که روی لپ‌تاپ ایسوس ذن‌بوک ۳ اجرا شده را مشاهده کرده و با سایر محصولات بررسی شده در زومیت مقایسه کنید: لپ‌تاپ
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
