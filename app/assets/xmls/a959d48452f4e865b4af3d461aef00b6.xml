<?xml version="1.0" encoding="UTF-8"?>
<document>
<type>mainstream</type>
<forum>http://www.msn.com/it-it/motori</forum>
<forum_title>Auto, tagliando e bollo auto, codice stradale, assicurazioni. Moto e motori – MSN</forum_title>
<discussion_title>Fast Test Mercedes-Benz GLS</discussion_title>
<language>italian</language>
<gmt_offset></gmt_offset>
<topic_url>http://www.msn.com/it-it/motori/notizie/fast-test-mercedes-benz-gls/ar-BBmRrg2</topic_url>
<topic_text>
Fast Test Mercedes-Benz GLS Red Magazine 4 giorni fa Marco Selvetti In viaggio tra metropoli e mare con la maxi SUV della Casa di Stoccarda. Dimensioni e abitabilità sono esagerate, ma guidandola si scopre che la GLS ha molte qualità nascoste
© Red Live In viaggio tra metropoli e mare con la maxi SUV della Casa di Stoccarda. Dimensioni e abitabilità sono esagerate, ma guidandola si scopre che la GLS ha molte qualità nascoste Per una S in più... Mercedes-Benz GL diventa GLS, ma la sostanza non cambia: la SUV extralarge tedesca, destinata principalmente al mercato americano, si conferma votata al lusso e al comfort. Una Classe S in versione all terrain.
Il cambio di denominazione rientra nel piano di rinnovamento deciso dal marketing della Casa della Stella e porta in dote un marcato restyling dedicato al frontale, ai gruppi ottici e ai paraurti. Al debutto d’inediti cerchi in lega si accompagnano l’adozione dei fari a LED e la ridefinizione della consolle in abitacolo, così da ospitare il display touchscreen da 8 pollici in stile tablet e il modulo multimediale Comand Online. Costituiscono una novità per GL – pardon, GLS – anche il touchpad e il sistema di climatizzazione con ionizzatore integrato.
Immutate le dimensioni: si conferma una Sport Utility enorme, lunga ben 5,12 metri e pesante 24 quintali, in grado di ospitare agevolmente 7 persone. Sotto il cofano pulsano il noto V6 3.0 biturbo benzina da 367 cv, appannaggio di GLS 450, il V8 biturbo 4.7, sempre alimentato a benzina, da 450 cv (GLS 550) e il più parco V6 3.0 turbodiesel da 258 cv (GLS 350d). Top di gamma la versione AMG, mossa dal V8 5.5 biturbo benzina da 585 cv. Tutte condividono la trazione integrale permanente 4Matic e le sospensioni pneumatiche. Tra gli optional spicca il pacchetto tecnico Off-Road Engineering che include il blocco del differenziale centrale, le ridotte e la possibilità di rialzare l’assetto sino a 306 mm da terra, portando in dote una capacità di guado di 600 mm.
Le dotazioni, da tradizione, sono ricchissime e spaziano dal monitoraggio della stanchezza del conducente al controllo della stabilità che tiene conto sia del rimorchio sia del vento laterale, senza rinunciare al cruise control con interventi attivi sullo sterzo, all’avviso di superamento involontario della linea di corsia, alla segnalazione d’ostacolo in corrispondenza dell’angolo di visuale cieco e in prossimità di un incrocio così come al sistema Active Curve che intervenire sulle barre stabilizzatrici contenendo il rollio in curva.
Il legame, fino a qualche anno fa indissolubile, tra piacere di guida e dimensioni è stato pesantemente ridimensionato con il lancio delle moderne SUV. Vetture capaci di relegare la “urban car” al ruolo di Davide contro Golia. Eppure oggi proprio il gigantesco personaggio pur non avendo perso per strada muscoli e impatto visivo si è fatto indubbiamente più accattivante perché è esteticamente ben realizzato, offre un comfort a bordo degno di uno yacht da traversata oceanica e soprattutto si guida, eccome se si guida.
Parola di Mercedes GLS 350 d 4Matic, una delle più recenti novità nel settore dei SUV top class presentata dalla Casa di Stoccarda non più di un anno fa. Dimensioni alla mano non c’è mezzo in famiglia che la batta. Giusto la Classe G, è più alto ma meno lungo, meno largo. Misure giunoniche quelle della GLS, che vissute dal ponte di comando, anche perché la visuale rialzata è notevole, non mettono in soggezione anzi trovano sempre il giusto spazio anche quando ci si deve districare nel “difficile” traffico che preannuncia il weekend al mare.
Se la famiglia è composta da tre elementi la CLS dà la possibilità di immagazzinare il necessaire per un mese di vacanza privi di lavatrice. E così anziché rinunciare al superfluo è proprio quest’ultimo a diventare protagonista tanto lo spazio non manca. Così nel bagagliaio alla fine trovano spazio tre trolley personalizzati, il kit completo di giochi da spiaggia, il doppio ombrellone, una bici da corsa, quella pieghevole e quella del piccolo senza dimenticare ovviamente una cambusa dedicata al viaggio grande quanto un mobile in stile rococò il tutto per un weekend alla ricerca di aria salubre, onde e salsedine.
Non è la prima volta che scelgo, dopo il tratto urbano l’autostrada che da Milano porta a Genova e poi verso il Levante per capire il comportamento dinamico di una vettura. Offre un lungo tratto a scorrimento veloce e poi affonda con le sue curve nelle viscere degli appennini Liguri giù fino al mare e oltre. La velocità media nel tratto guidato precipita a valori da strada extraurbana ma offre spunti interessanti per capire quale sia il comportamento nei cambi di direzione, nelle lunghe frenate e le ripartenze con marce lunghe.
Il motore 3 litri V6 ha il difficile compito di muovere rapidamente la massa della GLS al semaforo, garantire un buon veleggio in autostrada e gestire la trazione integrale permanente. Peculiarità che inevitabilmente portano i consumi a essere un elemento di discussione. Armato di buona volontà e famoso per il mio piè di velluto sono riuscito a dimostrare l’esatto contrario. Un percorso misto di circa 170 km caratterizzato da un mix di metropoli, strade statali e l’inevitabile tratto con pedaggio dimostrano che si possono raggiungere valori più che sorprendenti e mediamente nell’ordine dei 10,2 litri per 100 km.
Parlavamo di ingombri: notevoli. Un mastodonte che nel traffico cittadino ha però la capacità di muoversi leggero e rapido anche negli spazi che vestono come abiti su misura. 5 metri e dieci non sono bazzecole e nemmeno i 2 metri e 10 di larghezza, compresi gli ingombri degli specchietti. Insomma la GLS è un vero gigante della strada, che però forte di uno sterzo preciso e diretto, e soprattutto a sospensioni regolabili, permette di avere sempre il giusto assetto sia in percorrenza di curva sia nei rapidi cambi di direzione. Il feeling di guida è superiore alle aspettative benché consapevoli di quale sia la massa in movimento e dei limiti fisiologici del dislocamento che un SUV di questa categoria inevitabilmente ha. Eppure tutto fila liscio, molto più di quanto si possa pensare soprattutto perché la GLS è anche divertente da guidare.
Prezzi. Argomento delicato? Relativamente, perché chi sceglie la GLS acquista non solo il marchio ma tutto quello che naturalmente ne consegue soprattutto dal punto di vista tecnologico e di sicurezza. Ecco perché riteniamo giusto dichiarare che il valore della versione di accesso con la motorizzazione che abbiamo utilizzato, 81.700 euro, non sia da spavento. Ed è di poco inferiore all’omologa versione benzina GLS 400 4 Matic da 84.000 euro.
</topic_text>
<spam_score>0.47</spam_score>
<post_num>1</post_num>
<post_id>post-1</post_id>
<post_url>http://www.msn.com/it-it/motori/notizie/fast-test-mercedes-benz-gls/ar-BBmRrg2</post_url>
<post_date>20160822</post_date>
<post_time></post_time>
<username>Marco Selvetti</username>
<post>
Fast Test Mercedes-Benz GLS Red Magazine 4 giorni fa Marco Selvetti In viaggio tra metropoli e mare con la maxi SUV della Casa di Stoccarda. Dimensioni e abitabilità sono esagerate, ma guidandola si scopre che la GLS ha molte qualità nascoste
© Red Live In viaggio tra metropoli e mare con la maxi SUV della Casa di Stoccarda. Dimensioni e abitabilità sono esagerate, ma guidandola si scopre che la GLS ha molte qualità nascoste Per una S in più... Mercedes-Benz GL diventa GLS, ma la sostanza non cambia: la SUV extralarge tedesca, destinata principalmente al mercato americano, si conferma votata al lusso e al comfort. Una Classe S in versione all terrain.
Il cambio di denominazione rientra nel piano di rinnovamento deciso dal marketing della Casa della Stella e porta in dote un marcato restyling dedicato al frontale, ai gruppi ottici e ai paraurti. Al debutto d’inediti cerchi in lega si accompagnano l’adozione dei fari a LED e la ridefinizione della consolle in abitacolo, così da ospitare il display touchscreen da 8 pollici in stile tablet e il modulo multimediale Comand Online. Costituiscono una novità per GL – pardon, GLS – anche il touchpad e il sistema di climatizzazione con ionizzatore integrato.
Immutate le dimensioni: si conferma una Sport Utility enorme, lunga ben 5,12 metri e pesante 24 quintali, in grado di ospitare agevolmente 7 persone. Sotto il cofano pulsano il noto V6 3.0 biturbo benzina da 367 cv, appannaggio di GLS 450, il V8 biturbo 4.7, sempre alimentato a benzina, da 450 cv (GLS 550) e il più parco V6 3.0 turbodiesel da 258 cv (GLS 350d). Top di gamma la versione AMG, mossa dal V8 5.5 biturbo benzina da 585 cv. Tutte condividono la trazione integrale permanente 4Matic e le sospensioni pneumatiche. Tra gli optional spicca il pacchetto tecnico Off-Road Engineering che include il blocco del differenziale centrale, le ridotte e la possibilità di rialzare l’assetto sino a 306 mm da terra, portando in dote una capacità di guado di 600 mm.
Le dotazioni, da tradizione, sono ricchissime e spaziano dal monitoraggio della stanchezza del conducente al controllo della stabilità che tiene conto sia del rimorchio sia del vento laterale, senza rinunciare al cruise control con interventi attivi sullo sterzo, all’avviso di superamento involontario della linea di corsia, alla segnalazione d’ostacolo in corrispondenza dell’angolo di visuale cieco e in prossimità di un incrocio così come al sistema Active Curve che intervenire sulle barre stabilizzatrici contenendo il rollio in curva.
Il legame, fino a qualche anno fa indissolubile, tra piacere di guida e dimensioni è stato pesantemente ridimensionato con il lancio delle moderne SUV. Vetture capaci di relegare la “urban car” al ruolo di Davide contro Golia. Eppure oggi proprio il gigantesco personaggio pur non avendo perso per strada muscoli e impatto visivo si è fatto indubbiamente più accattivante perché è esteticamente ben realizzato, offre un comfort a bordo degno di uno yacht da traversata oceanica e soprattutto si guida, eccome se si guida.
Parola di Mercedes GLS 350 d 4Matic, una delle più recenti novità nel settore dei SUV top class presentata dalla Casa di Stoccarda non più di un anno fa. Dimensioni alla mano non c’è mezzo in famiglia che la batta. Giusto la Classe G, è più alto ma meno lungo, meno largo. Misure giunoniche quelle della GLS, che vissute dal ponte di comando, anche perché la visuale rialzata è notevole, non mettono in soggezione anzi trovano sempre il giusto spazio anche quando ci si deve districare nel “difficile” traffico che preannuncia il weekend al mare.
Se la famiglia è composta da tre elementi la CLS dà la possibilità di immagazzinare il necessaire per un mese di vacanza privi di lavatrice. E così anziché rinunciare al superfluo è proprio quest’ultimo a diventare protagonista tanto lo spazio non manca. Così nel bagagliaio alla fine trovano spazio tre trolley personalizzati, il kit completo di giochi da spiaggia, il doppio ombrellone, una bici da corsa, quella pieghevole e quella del piccolo senza dimenticare ovviamente una cambusa dedicata al viaggio grande quanto un mobile in stile rococò il tutto per un weekend alla ricerca di aria salubre, onde e salsedine.
Non è la prima volta che scelgo, dopo il tratto urbano l’autostrada che da Milano porta a Genova e poi verso il Levante per capire il comportamento dinamico di una vettura. Offre un lungo tratto a scorrimento veloce e poi affonda con le sue curve nelle viscere degli appennini Liguri giù fino al mare e oltre. La velocità media nel tratto guidato precipita a valori da strada extraurbana ma offre spunti interessanti per capire quale sia il comportamento nei cambi di direzione, nelle lunghe frenate e le ripartenze con marce lunghe.
Il motore 3 litri V6 ha il difficile compito di muovere rapidamente la massa della GLS al semaforo, garantire un buon veleggio in autostrada e gestire la trazione integrale permanente. Peculiarità che inevitabilmente portano i consumi a essere un elemento di discussione. Armato di buona volontà e famoso per il mio piè di velluto sono riuscito a dimostrare l’esatto contrario. Un percorso misto di circa 170 km caratterizzato da un mix di metropoli, strade statali e l’inevitabile tratto con pedaggio dimostrano che si possono raggiungere valori più che sorprendenti e mediamente nell’ordine dei 10,2 litri per 100 km.
Parlavamo di ingombri: notevoli. Un mastodonte che nel traffico cittadino ha però la capacità di muoversi leggero e rapido anche negli spazi che vestono come abiti su misura. 5 metri e dieci non sono bazzecole e nemmeno i 2 metri e 10 di larghezza, compresi gli ingombri degli specchietti. Insomma la GLS è un vero gigante della strada, che però forte di uno sterzo preciso e diretto, e soprattutto a sospensioni regolabili, permette di avere sempre il giusto assetto sia in percorrenza di curva sia nei rapidi cambi di direzione. Il feeling di guida è superiore alle aspettative benché consapevoli di quale sia la massa in movimento e dei limiti fisiologici del dislocamento che un SUV di questa categoria inevitabilmente ha. Eppure tutto fila liscio, molto più di quanto si possa pensare soprattutto perché la GLS è anche divertente da guidare.
Prezzi. Argomento delicato? Relativamente, perché chi sceglie la GLS acquista non solo il marchio ma tutto quello che naturalmente ne consegue soprattutto dal punto di vista tecnologico e di sicurezza. Ecco perché riteniamo giusto dichiarare che il valore della versione di accesso con la motorizzazione che abbiamo utilizzato, 81.700 euro, non sia da spavento. Ed è di poco inferiore all’omologa versione benzina GLS 400 4 Matic da 84.000 euro.
</post>
<signature>

</signature>
<external_links>
<external_link>http://www.red-live.it/</external_link>
</external_links>
<country>US</country>
<main_image></main_image>
</document>
