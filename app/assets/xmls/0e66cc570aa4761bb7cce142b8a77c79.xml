<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>నెంబర్ వన్ స్పోర్ట్స్ పాలసీ తెస్తాం - Telangana.in</discussion_title>
<language>telugu</language>
<gmt_offset></gmt_offset>
<topic_url>http://www.telangana.in/taaja-vaarthalu/pv-sindhu-grand-wel-come-telangana/</topic_url>
<topic_text>
నెంబర్ వన్ స్పోర్ట్స్ పాలసీ తెస్తాం August 22, 2016 6 
అనేక పథకాలు అమలులో దేశానికి అదర్శంగా నిలిచిన తెలంగాణ రాష్ట్రంలో నెంబర్ వన్ స్పోర్ట్స్ పాలసీ తీసుకు వస్తామని ఐటీ, పరిశ్రమల శాఖ మంత్రి కె.తారక రామారావు ప్రకటించారు. రియో ఒలింపిక్స్ లో రజత పతకం సాధించి ఈరోజు ఉదయం హైదరాబాద్ తిరిగి వచ్చిన బ్యాడ్మింటన్ స్టార్ పీవీ సింధుకి గచ్చిబౌలి స్టేడయంలో తెలంగాణ ప్రభుత్వం తరపున ఘన సన్మానం జరిగింది. ఈ కార్యక్రమంలో కేటీఆర్ తో పాటు కేంద్రమంత్రి బండారు దత్తాత్రేయ, డిప్యూటీ సీఎం మహమ్మద్ ఆలీ, రవాణా శాఖ మంత్రి పట్నం మహేందర్ రెడ్డి తదితరులు పాల్గొన్నారు. సమావేశంలో కేటీఆర్ మాట్లాడుతూ సింధు భారత దేశ ప్రతిష్టను నలుదిశలా చాటిందని పేర్కొన్నారు. సింధు తన ఆట తీరుతో తెలంగాణకే మణిహారం గా నిలిచిందని కొనియాడారు. ఆమెను అత్యుత్తమ క్రీడాకారిణిగా తీర్చిదిద్దిన కోచ్ గోపీచంద్ ను అభినందించారు. కేంద్రమంత్రి బండారు దత్తాత్రేయ మాట్లాడుతూ సింధు 120 కోట్ల మంది ప్రజలు ప్రజలు ఆశలకు ప్రతిరూపంగా నిలిచిందన్నారు. తెలంగాణ ప్రజల తరపున సింధుకి, కోచ్ గోపిచంద్ కు అభినందనలు తెలిపారు. తనకు జరిగిన సన్మానానికి సింధు కృతజ్ఞతలు తెలిపారు. తనకు ఈ స్థాయిలో ఘన స్వాగతం లభిస్తుందని ఊహించలేదని చెప్పారు. సీఎం కేసీఆర్, కేటీఆర్ కు కృతజ్ఞతలు తెలిపారు. కోచ్ గోపీచంద్ మాట్లాడుతూ అన్ని రంగాల మాదిరి క్రీడల్లో కూడా తెలంగాణను అగ్రస్థానంలో నిలపాలని ప్రభుత్వాన్ని కోరారు. మేయర్ బొంతు రామ్మో్హన్ వందన సమర్పణతో కార్యక్రమం ముగిసింది. 

</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://www.telangana.in/taaja-vaarthalu/pv-sindhu-grand-wel-come-telangana/</post_url>
<post_date>20160822</post_date>
<post_time></post_time>
<username>Tg- Editor</username>
<post>
నెంబర్ వన్ స్పోర్ట్స్ పాలసీ తెస్తాం August 22, 2016 6 
అనేక పథకాలు అమలులో దేశానికి అదర్శంగా నిలిచిన తెలంగాణ రాష్ట్రంలో నెంబర్ వన్ స్పోర్ట్స్ పాలసీ తీసుకు వస్తామని ఐటీ, పరిశ్రమల శాఖ మంత్రి కె.తారక రామారావు ప్రకటించారు. రియో ఒలింపిక్స్ లో రజత పతకం సాధించి ఈరోజు ఉదయం హైదరాబాద్ తిరిగి వచ్చిన బ్యాడ్మింటన్ స్టార్ పీవీ సింధుకి గచ్చిబౌలి స్టేడయంలో తెలంగాణ ప్రభుత్వం తరపున ఘన సన్మానం జరిగింది. ఈ కార్యక్రమంలో కేటీఆర్ తో పాటు కేంద్రమంత్రి బండారు దత్తాత్రేయ, డిప్యూటీ సీఎం మహమ్మద్ ఆలీ, రవాణా శాఖ మంత్రి పట్నం మహేందర్ రెడ్డి తదితరులు పాల్గొన్నారు. సమావేశంలో కేటీఆర్ మాట్లాడుతూ సింధు భారత దేశ ప్రతిష్టను నలుదిశలా చాటిందని పేర్కొన్నారు. సింధు తన ఆట తీరుతో తెలంగాణకే మణిహారం గా నిలిచిందని కొనియాడారు. ఆమెను అత్యుత్తమ క్రీడాకారిణిగా తీర్చిదిద్దిన కోచ్ గోపీచంద్ ను అభినందించారు. కేంద్రమంత్రి బండారు దత్తాత్రేయ మాట్లాడుతూ సింధు 120 కోట్ల మంది ప్రజలు ప్రజలు ఆశలకు ప్రతిరూపంగా నిలిచిందన్నారు. తెలంగాణ ప్రజల తరపున సింధుకి, కోచ్ గోపిచంద్ కు అభినందనలు తెలిపారు. తనకు జరిగిన సన్మానానికి సింధు కృతజ్ఞతలు తెలిపారు. తనకు ఈ స్థాయిలో ఘన స్వాగతం లభిస్తుందని ఊహించలేదని చెప్పారు. సీఎం కేసీఆర్, కేటీఆర్ కు కృతజ్ఞతలు తెలిపారు. కోచ్ గోపీచంద్ మాట్లాడుతూ అన్ని రంగాల మాదిరి క్రీడల్లో కూడా తెలంగాణను అగ్రస్థానంలో నిలపాలని ప్రభుత్వాన్ని కోరారు. మేయర్ బొంతు రామ్మో్హన్ వందన సమర్పణతో కార్యక్రమం ముగిసింది. 

</post>
<signature>

</signature>
<external_links>

</external_links>
<country>IN</country>
<main_image>http://www.telangana.in/wp-content/uploads/2016/08/0-3.jpg</main_image>
</document>
