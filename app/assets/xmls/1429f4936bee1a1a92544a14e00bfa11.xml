<?xml version="1.0" encoding="UTF-8"?>
<document>
<type>mainstream</type>
<forum>http://yalasarat.com/rssb5.-er48r6--4qhfle2m.puirug.r.xml</forum>
<forum_title>سايت خبری انصار حزب الله (يالثارات) - آخرين عناوين</forum_title>
<discussion_title>چهار طیفی که روبروی انقلاب ایستاده اند!</discussion_title>
<language>persian</language>
<gmt_offset></gmt_offset>
<topic_url>http://yalasarat.com/vdcjyoevouqe8tz.fsfu.html</topic_url>
<topic_text>
باید به دنبال سبک زندگی انقلابی باشیم چهار طیفی که روبروی انقلاب ایستاده اند!  ۲۰ امام جمعه موقت تهران گفت: حرکات تند و افراطی شیعه لندن نشین بر خلاف مشی اهل بیت (ع) است و هدفی جز بدنام کردن چهره شیعه در جهان ندارد.   آیت‌الله سید احمد خاتمی در ادامه سلسله نشست‌های بیست و سومین دوره طرح تقویت مبانی اعتقادی و شبهه زدایی دینی در مهدیه مصلای امام خمینی (ره) شهرکرد، با تأکید بر اینکه جامعه با سبک زندگی دینی، اسلامی خواهد شد، اظهار کرد: قانون اسلامی و حاکمان مسلمان، دو رکن اسلامیت یک نظام هستند اما آنچه جلوه شاخص یک جامعه اسلامی است، نحوه زندگی شهروندان آن جامعه است.وی با بیان اینکه یک جامعه اسلامی در سایه سبک زندگی مردم آن جامعه می‌تواند الگو قرار گیرد، گفت: تنها با قانون نمی‌توان یک جامعه را به عنوان الگو معرفی کرد، بلکه این سبک زندگی مردم هر جامعه‌ای است که آن‌ها را به عنوان الگو معرفی می‎کند.خاتمی با اشاره به اینکه همه دستورات قرآن و رهنمودهای ائمه اطهار(ع) در راستای سبک زندگی اسلامی است، افزود: نمی‌شود که انسانی مسلمان یا شیعه باشد، اما سبک زندگی او در راستای اعتقاداتش نباشد؛ دغدغه سبک زندگی دینی باید دغدغه هویت همه افراد جامعه باشد و این یک اصل است.وی یکی از مهم‌ترین نیازهای امروز جامعه را در راستای سبک زندگی سیاسی عنوان کرد و گفت: در عرصه‌های سیاسی همان طور که رهبر معظم انقلاب فرمودند، باید به دنبال سبک زندگی انقلابی باشیم و اگر این شد، راه را درست رفته‌ایم.عضو شورای عالی حوزه علمیه قم با بیان اینکه متأسفانه تحلیل رهنمودهای رهبر فرزانه انقلاب در جامعه به خوبی و فراگیر صورت نمی‌گیرد، تصریح کرد: نباید به رهبر معظم انقلاب تنها به عنوان یک سخنران، خطیب و نصیحت کننده نگاه کنیم و این بزرگترین جفا در حق ایشان است چرا که رهبری، فقیه حاکم است و رهنمودهای‌شان تکلیف و دستور است.این مقام مسئول با تأکید بر اینکه سخنان رهبر معظم انقلاب شایسته تحلیل است، خاطرنشان کرد: از صدا و سیما انتظار می‌رود بیشتر نسبت به این مسأله دغدغه داشته باشد و تنها به بازتاب سخنان ایشان اکتفا نکند چراکه مردم به تحلیل سخنان رهبری نیازمند هستند.عضو هیأت رئیسه مجلس خبرگان رهبری با بیان اینکه ضد انقلابیون در چند طیف قرار می‌گیرند، گفت: یک طیف اصلی ضد انقلابیون را کسانی تشکیل می‌دهند که با هویت انقلاب درگیرند و مشکلشان با اسلامیت نظام است. این طیف حاکمیت اسلام را نمی خواهند و به یقین آمریکا و استکبار در این دسته و طیف قرار می گیرند.عضو شورای عالی مجمع جهانی اهل بیت(ع)، ریاست طلبان را جزء طیف دوم ضدانقلابیون برشمرد و گفت: این طیف تا زمانی که حاکمیت داشته باشند، مدافع نظام هستند اما به محض اینکه به خواسته خود نرسند، مخالفت می‌کنند.وی با اشاره به اینکه طیف سوم ضد انقلابی‌ها را کج فهم‌ها، ساده لوحان و بد فهم‌ها تشکیل می‌دهند، اظهار کرد: این طیف همان افرادی هستند که رهبر معظم انقلاب از آن‌ها تعبیر به تشیع لندنی کردند. این جریان ضد انقلاب، با ترویج لعن و ناسزاگویی به فرهنگ اهل سنت، مدعی پیروی از اهل بیت(ع) هستند در حالی که بیشترین ضربه را به شیعه وارد می‌کنند.خاتمی تاکید کرد: حرکات تند و افراطی شیعه لندن نشین بر خلاف مشی اهل بیت(ع) است و هدفی جز بد نام کردن چهره شیعه در جهان ندارد.وی با اشاره به اینکه دسته چهارم ضد انقلابیون اهل فسق و فجور هستند، خاطرنشان کرد: از زمان طاغوت زمینه گناه به راحتی برای این گروه وجود داشته است اما از آن‌جایی که با شکل گیری این انقلاب، زمینه‌های علنی فسق و فجور برداشته شد، به مخالفت با نظام پرداختند و ضد اسلامیت نظام شدند.خاتمی با تأکید بر اینکه بی تفاوتی نسبت به اصل نظام معنایی ندارد، افزود: بدون تردید زیر سؤال بردن اصل نظام به خاطر برخی مشکلات، خیانت است. *ایسنا
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://yalasarat.com/vdcjyoevouqe8tz.fsfu.html</post_url>
<post_date>20160822</post_date>
<post_time>0750</post_time>
<username></username>
<post>
باید به دنبال سبک زندگی انقلابی باشیم چهار طیفی که روبروی انقلاب ایستاده اند!  ۲۰ امام جمعه موقت تهران گفت: حرکات تند و افراطی شیعه لندن نشین بر خلاف مشی اهل بیت (ع) است و هدفی جز بدنام کردن چهره شیعه در جهان ندارد.   آیت‌الله سید احمد خاتمی در ادامه سلسله نشست‌های بیست و سومین دوره طرح تقویت مبانی اعتقادی و شبهه زدایی دینی در مهدیه مصلای امام خمینی (ره) شهرکرد، با تأکید بر اینکه جامعه با سبک زندگی دینی، اسلامی خواهد شد، اظهار کرد: قانون اسلامی و حاکمان مسلمان، دو رکن اسلامیت یک نظام هستند اما آنچه جلوه شاخص یک جامعه اسلامی است، نحوه زندگی شهروندان آن جامعه است.وی با بیان اینکه یک جامعه اسلامی در سایه سبک زندگی مردم آن جامعه می‌تواند الگو قرار گیرد، گفت: تنها با قانون نمی‌توان یک جامعه را به عنوان الگو معرفی کرد، بلکه این سبک زندگی مردم هر جامعه‌ای است که آن‌ها را به عنوان الگو معرفی می‎کند.خاتمی با اشاره به اینکه همه دستورات قرآن و رهنمودهای ائمه اطهار(ع) در راستای سبک زندگی اسلامی است، افزود: نمی‌شود که انسانی مسلمان یا شیعه باشد، اما سبک زندگی او در راستای اعتقاداتش نباشد؛ دغدغه سبک زندگی دینی باید دغدغه هویت همه افراد جامعه باشد و این یک اصل است.وی یکی از مهم‌ترین نیازهای امروز جامعه را در راستای سبک زندگی سیاسی عنوان کرد و گفت: در عرصه‌های سیاسی همان طور که رهبر معظم انقلاب فرمودند، باید به دنبال سبک زندگی انقلابی باشیم و اگر این شد، راه را درست رفته‌ایم.عضو شورای عالی حوزه علمیه قم با بیان اینکه متأسفانه تحلیل رهنمودهای رهبر فرزانه انقلاب در جامعه به خوبی و فراگیر صورت نمی‌گیرد، تصریح کرد: نباید به رهبر معظم انقلاب تنها به عنوان یک سخنران، خطیب و نصیحت کننده نگاه کنیم و این بزرگترین جفا در حق ایشان است چرا که رهبری، فقیه حاکم است و رهنمودهای‌شان تکلیف و دستور است.این مقام مسئول با تأکید بر اینکه سخنان رهبر معظم انقلاب شایسته تحلیل است، خاطرنشان کرد: از صدا و سیما انتظار می‌رود بیشتر نسبت به این مسأله دغدغه داشته باشد و تنها به بازتاب سخنان ایشان اکتفا نکند چراکه مردم به تحلیل سخنان رهبری نیازمند هستند.عضو هیأت رئیسه مجلس خبرگان رهبری با بیان اینکه ضد انقلابیون در چند طیف قرار می‌گیرند، گفت: یک طیف اصلی ضد انقلابیون را کسانی تشکیل می‌دهند که با هویت انقلاب درگیرند و مشکلشان با اسلامیت نظام است. این طیف حاکمیت اسلام را نمی خواهند و به یقین آمریکا و استکبار در این دسته و طیف قرار می گیرند.عضو شورای عالی مجمع جهانی اهل بیت(ع)، ریاست طلبان را جزء طیف دوم ضدانقلابیون برشمرد و گفت: این طیف تا زمانی که حاکمیت داشته باشند، مدافع نظام هستند اما به محض اینکه به خواسته خود نرسند، مخالفت می‌کنند.وی با اشاره به اینکه طیف سوم ضد انقلابی‌ها را کج فهم‌ها، ساده لوحان و بد فهم‌ها تشکیل می‌دهند، اظهار کرد: این طیف همان افرادی هستند که رهبر معظم انقلاب از آن‌ها تعبیر به تشیع لندنی کردند. این جریان ضد انقلاب، با ترویج لعن و ناسزاگویی به فرهنگ اهل سنت، مدعی پیروی از اهل بیت(ع) هستند در حالی که بیشترین ضربه را به شیعه وارد می‌کنند.خاتمی تاکید کرد: حرکات تند و افراطی شیعه لندن نشین بر خلاف مشی اهل بیت(ع) است و هدفی جز بد نام کردن چهره شیعه در جهان ندارد.وی با اشاره به اینکه دسته چهارم ضد انقلابیون اهل فسق و فجور هستند، خاطرنشان کرد: از زمان طاغوت زمینه گناه به راحتی برای این گروه وجود داشته است اما از آن‌جایی که با شکل گیری این انقلاب، زمینه‌های علنی فسق و فجور برداشته شد، به مخالفت با نظام پرداختند و ضد اسلامیت نظام شدند.خاتمی با تأکید بر اینکه بی تفاوتی نسبت به اصل نظام معنایی ندارد، افزود: بدون تردید زیر سؤال بردن اصل نظام به خاطر برخی مشکلات، خیانت است. *ایسنا
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
