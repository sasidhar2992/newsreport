<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>Μάρτυρας του «Noor-1» «έδωσε» στην ΕΛ.ΑΣ. Ξηρό και Μαζιώτη</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/martiras-tou-noor-1-edose-stin-el-xiro-ke-mazioti/</topic_url>
<topic_text>
Μάρτυρας του «Noor-1» «έδωσε» στην ΕΛ.ΑΣ. Ξηρό και Μαζιώτη 22 Αυγούστου 2016 10:00 πμ Εκτύπωση Αποστολή με E-mail 
Πώς συνδέονται οι υποθέσεις του πλοίου με τα ναρκωτικά και της σύλληψης των δύο «ανταρτών πόλης» Βασικός μάρτυρας του «Noor-1» χρησιμοποιήθηκε από την ΕΛ.ΑΣ. για τη σύλληψη του Χριστόδουλου Ξηρού και του Νίκου Μαζιώτη! Ο άνθρωπος που ήλεγξε το περιβόητο «ναρκοπλοίο», εντόπισε ύποπτο χειρόγραφο σημείωμα για τη μεταφορά των δύο τόνων ηρωίνης και έδωσε σχετική κατάθεση στο δικαστήριο αποκαλύπτεται ότι είχε εμπλακεί και στις έρευνες της Αντιτρομοκρατικής Υπηρεσίας στις αρχές του 2014 ώστε να ανακαλύψουν τα άφαντα τότε μέλη της 17Ν και του «Επαναστατικού Αγώνα». Κι ούτε λίγο ούτε πολύ, φερόταν, σύμφωνα με τις πληροφορίες που είχαν δοθεί, να είχε συναντηθεί μαζί τους, δίνοντας τότε την εικόνα στην Αστυνομία ότι υπήρχε «συμπόρευση Ξηρού – Μαζιώτη» και κοινή ένοπλη δράση. «Το Βήμα της Κυριακής» παρουσιάζει έναν άγνωστο φάκελο της ΕΛ.ΑΣ., όπως και άλλων υπηρεσιών μέσω των οποίων «συνδυάζονται» οι πολύκροτες υποθέσεις του «Noor-1» και της σύλληψης των δύο καταζητούμενων «ανταρτών πόλης». Ιδιο σύστημα υπόθαλψης Ολα ξεκινούν στα τέλη του Ιανουαρίου του 2014. Είναι λίγες ημέρες μετά τη μεγάλη φυγή του 57χρονου πρώην μέλους της 17Ν Χριστόδουλου Ξηρού – με παραβίαση της οκταήμερης αδείας του – από τις φυλακές Κορυδαλλού. Τα ίχνη του «χάνονται» στην περιοχή των Πατησίων, όπου τον μετέφερε συγγενής του από τη Θεσσαλονίκη. Εχει ήδη ξεκινήσει η συνεργασία του με κρατούμενα μέλη της «Συνωμοσίας Πυρήνων της Φωτιάς», όπως και άλλους αντιεξουσιαστές εκτός φυλακής. Τότε ο Χριστόδουλος Ξηρός είχε προχωρήσει στο περιβόητο τηλεοπτικό «μανιφέστο» με απειλές κατά πάντων. Λίγο αργότερα, όπως προέκυψε από τη σύλληψή του στο τέλος του 2014, θα άρχιζε ετοιμασία για βομβιστικές επιθέσεις αλλά και την εφαρμογή του σχεδίου «Γοργοπόταμος» για την ανατίναξη των φυλακών Κορυδαλλού και την απόδραση αντιεξουσιαστών και ποινικών. Από την άλλη πλευρά, ο Νίκος Μαζιώτης και η σύντροφός του Πόλα Ρούπα, δραστήρια μέλη της οργάνωσης «Επαναστατικός Αγώνας», είχαν ήδη εξαφανισθεί από τον Ιούλιο του 2012, όταν και αυτοί είχαν παραβιάσει περιοριστικούς όρους. Είχαν ακολουθήσει εντυπωσιακές ληστείες τραπεζών στα Μέθανα, στο Βελεστίνο, στις Σπέτσες, στη Νεμέα, στην Ακράτα και αλλού, όπου υπάρχουν αναφορές για συμμετοχή του δραστήριου αντιεξουσιαστή Νίκου Μαζιώτη, όπως και ποινικών. Επιπλέον στις αρχές του 2013 σημειώνεται η επίθεση στα γραφεία της Νέας Δημοκρατίας, την ευθύνη της οποίας αναλαμβάνει η οργάνωση Ομάδα Λαϊκών Αγωνιστών. Η ίδια οργάνωση στα τέλη του 2013 προχώρησε σε επίθεση με μαζικούς πυροβολισμούς στην κατοικία του γερμανού πρέσβη στο Χαλάνδρι, σε μια απομίμηση επίθεσης της 17Ν στον ίδιο χώρο το 1999. Επιπλέον στις 12 Ιανουαρίου 2014 σημειώνεται από την ΟΛΑ η επίθεση με εκτόξευση ρουκέτας που δεν βρίσκει τον στόχο στα γραφεία γερμανικής αντιπροσωπείας αυτοκινήτων στο Τατόι. Και η οποία ωστόσο δεν δημοσιοποιήθηκε αρχικά και αποκαλύφθηκε μετά από κείμενο που έστειλε η ΟΛΑ – και για τις δύο επιθέσεις στο Τατόι και στο Χαλάνδρι – τον Φεβρουάριο του 2014. Εκείνες τις ημέρες λοιπόν του Ιανουαρίου του 2014 από την ΕΛ.ΑΣ. διαρέει η πληροφορία, με τη μορφή σχετικής βεβαιότητας, ότι «ο Χριστόδουλος Ξηρός έχει συναντήσει τα τελευταία 24ωρα τον Νίκο Μαζιώτη και οι δύο καταζητούμενοι ένοπλοι ενώνουν τις δυνάμεις τους και ετοιμάζουν μαζί μια εντυπωσιακή επίθεση», συμπληρώνοντας ότι «πιθανώς δεν κρύβονται στο ίδιο μέρος αλλά είναι σε συνεχή επικοινωνία οργανώνοντας ενέργεια-επίδειξη ισχύος. Η προκήρυξη για τους πυροβολισμούς στην κατοικία του γερμανού πρέσβη καθυστερεί να αποσταλεί γιατί ακριβώς ο Μαζιώτης, που φαίνεται να κρύβεται πίσω από αυτήν, έχει το νέο δεδομένο της ενίσχυσης με το «βαρύ πυροβολικό» της 17Ν, τον Χριστόδουλο Ξηρό». Με τη συμπληρωματική αναφορά ότι «οι δύο αντάρτες πόλης είχαν τελικά το ίδιο σύστημα υπόθαλψης». Εκείνες τις ημέρες μάλιστα είχε εντοπισθεί από αξιωματικούς της Αντιτρομοκρατικής στο Παλαιό Φάληρο αυτοκίνητο με όπλα και ρουκέτες που επίσης επιχειρείται να συνδεθεί με προσπάθεια ενίσχυσης του οπλοστασίου των Μαζιώτη – Ξηρού και υπολοίπων ενόπλων. Η συνάντηση της Καλλιθέας Πώς όμως η ΕΛ.ΑΣ. είχε τότε αυτή την εικόνα της «ένωσης» Μαζιώτη – Ξηρού και πώς αυτή η ροή πληροφοριών απέκτησε άλλη διάσταση μετά το «άσχετο» ταξίδι του «Noor-1» στον Περσικό λίγους μήνες αργότερα; Τότε λοιπόν μέσω αξιωματικών του Λιμενικού δόθηκε στην ΕΛ.ΑΣ. η πληροφορία – τα σχετικά στοιχεία τέθηκαν τελικά υπόψη της Αντιτρομοκρατικής Υπηρεσίας – ότι ένας τεχνικός σύμβουλος σε θέματα πλοίων που είχε «επαφές» με λαθρεμπορικά κυκλώματα και έδινε σχετικές πληροφορίες στις διωκτικές αρχές δήλωνε ότι «είχε συναντήσει τους Ξηρό, Μαζιώτη και Ρούπα». Η συνάντηση φέρεται να έγινε σε καφετέρια στην Καλλιθέα, ενώ υπήρξε και μεσολάβηση ποινικού που ήξερε τους τρεις αντιεξουσιαστές. Η πληροφορία αυτή είχε θεωρηθεί τότε πολύ σημαντική και έτσι άρχισαν συσκέψεις στην ΕΛ.ΑΣ. στελεχών του Λιμενικού που ήσαν φορείς της πληροφορίας με την παρουσία του «πληροφοριοδότη». Ο ίδιος φέρεται να είχε πει τότε στους αστυνομικούς ότι «η συνάντησή του με τους καταζητούμενους ενόπλους ήταν μερικές ημέρες νωρίτερα και είχε καθυστερήσει να μεταφέρει τη σχετική πληροφορία λόγω κακής εκτίμησης της αξίας της». Ακόμη μετέφερε την εικόνα του Νίκου Μαζιώτη «να φορά περούκα και του Χριστόδουλου Ξηρού με κρυμμένα τα χαρακτηριστικά του», καθώς και ότι αυτό το μυστικό ραντεβού αφορούσε την παράδοση όπλων – κυρίως Glock – στους ενόπλους. Τα χρήματα των επικηρύξεων Τα στελέχη του Λιμενικού έδιναν διαβεβαιώσεις για την «αξιοπιστία» του πληροφοριοδότη, για προηγούμενες υποθέσεις όπου είχε υποβοηθήσει το έργο τους και συμπλήρωναν ότι « αυτά που περιγράφει πρέπει να έχουν βάση». Ο ίδιος επέμεινε για την αλήθεια των αναφορών του, ενώ, σύμφωνα με πληροφορίες, απέβλεπε και στα χρήματα από τις επικηρύξεις των «ανταρτών πόλης» που ανέρχονταν σε αρκετά εκατομμύρια ευρώ. Τα στελέχη που υπηρετούσαν τότε στην Αντιτρομοκρατική θεώρησαν και αυτοί σχετικά «βάσιμα» τα μνημονευόμενα για τη «συνάντηση της Καλλιθέας» και ξεκίνησαν έρευνα για τη διασταύρωσή τους. Αρχισαν αναζητήσεις στην περιοχή – κάμερες, μάρτυρες κ.τ.λ. – όπου υπήρξε το κρίσιμο ραντεβού, ενώ ακολούθησαν και άλλες παράλληλες ενέργειες. Υπήρχε όμως παράλληλα έντονος προβληματισμός αφού η ενημέρωση για το «ραντεβού» ήταν περίεργα ετεροχρονισμένη, το σενάριο μιας απλής συνάντησης σε καφετέρια όλων των ενόπλων με έναν ιδιώτη ακουγόταν απλοϊκό και ιδιότυπο. Επιπλέον η πολυήμερη έρευνα για τον εντοπισμό του ποινικού που φερόταν να αποτελούσε τον συνδετικό κρίκο με τους αντάρτες πόλης δεν είχε αποδώσει τίποτε. Και έτσι η πληροφορία αυτή είχε μείνει «έωλη». Τελικώς ο Νίκος Μαζιώτης συνελήφθη το καλοκαίρι του 2014 στο Μοναστηράκι και ο Χριστόδουλος Ξηρός λίγους μήνες αργότερα στο Λαγονήσι, λίγες ημέρες προτού επιτεθεί με άλλους ενόπλους στις φυλακές Κορυδαλλού.
Ο ΑΝΘΡΩΠΟΣ-ΚΛΕΙΔΙ Το καλοκαίρι του 2014 ο πληροφοριοδότης της ΕΛ.ΑΣ. για την «κοινή πορεία» των Ξηρού και Μαζιώτη ενεπλάκη και στην υπόθεση του «Noor-1»! Ηταν ένας από τους «επόπτες» του πλοίου στην περιοχή της Ελευσίνας όπου είχε καταπλεύσει έμφορτο με τους δύο τόνους ηρωίνης. Ο μάρτυρας κατέθεσε στο δικαστήριο ότι «υπήρχε ενημέρωση όλων για τη μεταφορά των δύο τόνων ηρωίνης» και ότι υπήρχαν τεχνικές παρεμβάσεις στο πλοίο για να παραπλανώνται οι Αρχές. Ο ίδιος μάρτυρας φέρεται να είχε παραδώσει χειρόγραφα σημειώματα που εντόπισε σε δεύτερη φάση στο «Noor-1» σχετικά με άλλα ταξίδια (με σχετικές συντεταγμένες) του ίδιου πλοίου. Οπως και έναν κατάλογο άλλων δεξαμενοπλοίων που φέρεται να είχε χρησιμοποιήσει το ίδιο κύκλωμα, δημιουργώντας σειρά νέων ερωτημάτων για το «εύρος των γνώσεών» του και την επιρροή του στις διωκτικές αρχές. To BHMA   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/martiras-tou-noor-1-edose-stin-el-xiro-ke-mazioti/</post_url>
<post_date>20160822</post_date>
<post_time>0700</post_time>
<username>Δήμητρα-Μαρίλια Φούρλα</username>
<post>
Μάρτυρας του «Noor-1» «έδωσε» στην ΕΛ.ΑΣ. Ξηρό και Μαζιώτη 22 Αυγούστου 2016 10:00 πμ Εκτύπωση Αποστολή με E-mail 
Πώς συνδέονται οι υποθέσεις του πλοίου με τα ναρκωτικά και της σύλληψης των δύο «ανταρτών πόλης» Βασικός μάρτυρας του «Noor-1» χρησιμοποιήθηκε από την ΕΛ.ΑΣ. για τη σύλληψη του Χριστόδουλου Ξηρού και του Νίκου Μαζιώτη! Ο άνθρωπος που ήλεγξε το περιβόητο «ναρκοπλοίο», εντόπισε ύποπτο χειρόγραφο σημείωμα για τη μεταφορά των δύο τόνων ηρωίνης και έδωσε σχετική κατάθεση στο δικαστήριο αποκαλύπτεται ότι είχε εμπλακεί και στις έρευνες της Αντιτρομοκρατικής Υπηρεσίας στις αρχές του 2014 ώστε να ανακαλύψουν τα άφαντα τότε μέλη της 17Ν και του «Επαναστατικού Αγώνα». Κι ούτε λίγο ούτε πολύ, φερόταν, σύμφωνα με τις πληροφορίες που είχαν δοθεί, να είχε συναντηθεί μαζί τους, δίνοντας τότε την εικόνα στην Αστυνομία ότι υπήρχε «συμπόρευση Ξηρού – Μαζιώτη» και κοινή ένοπλη δράση. «Το Βήμα της Κυριακής» παρουσιάζει έναν άγνωστο φάκελο της ΕΛ.ΑΣ., όπως και άλλων υπηρεσιών μέσω των οποίων «συνδυάζονται» οι πολύκροτες υποθέσεις του «Noor-1» και της σύλληψης των δύο καταζητούμενων «ανταρτών πόλης». Ιδιο σύστημα υπόθαλψης Ολα ξεκινούν στα τέλη του Ιανουαρίου του 2014. Είναι λίγες ημέρες μετά τη μεγάλη φυγή του 57χρονου πρώην μέλους της 17Ν Χριστόδουλου Ξηρού – με παραβίαση της οκταήμερης αδείας του – από τις φυλακές Κορυδαλλού. Τα ίχνη του «χάνονται» στην περιοχή των Πατησίων, όπου τον μετέφερε συγγενής του από τη Θεσσαλονίκη. Εχει ήδη ξεκινήσει η συνεργασία του με κρατούμενα μέλη της «Συνωμοσίας Πυρήνων της Φωτιάς», όπως και άλλους αντιεξουσιαστές εκτός φυλακής. Τότε ο Χριστόδουλος Ξηρός είχε προχωρήσει στο περιβόητο τηλεοπτικό «μανιφέστο» με απειλές κατά πάντων. Λίγο αργότερα, όπως προέκυψε από τη σύλληψή του στο τέλος του 2014, θα άρχιζε ετοιμασία για βομβιστικές επιθέσεις αλλά και την εφαρμογή του σχεδίου «Γοργοπόταμος» για την ανατίναξη των φυλακών Κορυδαλλού και την απόδραση αντιεξουσιαστών και ποινικών. Από την άλλη πλευρά, ο Νίκος Μαζιώτης και η σύντροφός του Πόλα Ρούπα, δραστήρια μέλη της οργάνωσης «Επαναστατικός Αγώνας», είχαν ήδη εξαφανισθεί από τον Ιούλιο του 2012, όταν και αυτοί είχαν παραβιάσει περιοριστικούς όρους. Είχαν ακολουθήσει εντυπωσιακές ληστείες τραπεζών στα Μέθανα, στο Βελεστίνο, στις Σπέτσες, στη Νεμέα, στην Ακράτα και αλλού, όπου υπάρχουν αναφορές για συμμετοχή του δραστήριου αντιεξουσιαστή Νίκου Μαζιώτη, όπως και ποινικών. Επιπλέον στις αρχές του 2013 σημειώνεται η επίθεση στα γραφεία της Νέας Δημοκρατίας, την ευθύνη της οποίας αναλαμβάνει η οργάνωση Ομάδα Λαϊκών Αγωνιστών. Η ίδια οργάνωση στα τέλη του 2013 προχώρησε σε επίθεση με μαζικούς πυροβολισμούς στην κατοικία του γερμανού πρέσβη στο Χαλάνδρι, σε μια απομίμηση επίθεσης της 17Ν στον ίδιο χώρο το 1999. Επιπλέον στις 12 Ιανουαρίου 2014 σημειώνεται από την ΟΛΑ η επίθεση με εκτόξευση ρουκέτας που δεν βρίσκει τον στόχο στα γραφεία γερμανικής αντιπροσωπείας αυτοκινήτων στο Τατόι. Και η οποία ωστόσο δεν δημοσιοποιήθηκε αρχικά και αποκαλύφθηκε μετά από κείμενο που έστειλε η ΟΛΑ – και για τις δύο επιθέσεις στο Τατόι και στο Χαλάνδρι – τον Φεβρουάριο του 2014. Εκείνες τις ημέρες λοιπόν του Ιανουαρίου του 2014 από την ΕΛ.ΑΣ. διαρέει η πληροφορία, με τη μορφή σχετικής βεβαιότητας, ότι «ο Χριστόδουλος Ξηρός έχει συναντήσει τα τελευταία 24ωρα τον Νίκο Μαζιώτη και οι δύο καταζητούμενοι ένοπλοι ενώνουν τις δυνάμεις τους και ετοιμάζουν μαζί μια εντυπωσιακή επίθεση», συμπληρώνοντας ότι «πιθανώς δεν κρύβονται στο ίδιο μέρος αλλά είναι σε συνεχή επικοινωνία οργανώνοντας ενέργεια-επίδειξη ισχύος. Η προκήρυξη για τους πυροβολισμούς στην κατοικία του γερμανού πρέσβη καθυστερεί να αποσταλεί γιατί ακριβώς ο Μαζιώτης, που φαίνεται να κρύβεται πίσω από αυτήν, έχει το νέο δεδομένο της ενίσχυσης με το «βαρύ πυροβολικό» της 17Ν, τον Χριστόδουλο Ξηρό». Με τη συμπληρωματική αναφορά ότι «οι δύο αντάρτες πόλης είχαν τελικά το ίδιο σύστημα υπόθαλψης». Εκείνες τις ημέρες μάλιστα είχε εντοπισθεί από αξιωματικούς της Αντιτρομοκρατικής στο Παλαιό Φάληρο αυτοκίνητο με όπλα και ρουκέτες που επίσης επιχειρείται να συνδεθεί με προσπάθεια ενίσχυσης του οπλοστασίου των Μαζιώτη – Ξηρού και υπολοίπων ενόπλων. Η συνάντηση της Καλλιθέας Πώς όμως η ΕΛ.ΑΣ. είχε τότε αυτή την εικόνα της «ένωσης» Μαζιώτη – Ξηρού και πώς αυτή η ροή πληροφοριών απέκτησε άλλη διάσταση μετά το «άσχετο» ταξίδι του «Noor-1» στον Περσικό λίγους μήνες αργότερα; Τότε λοιπόν μέσω αξιωματικών του Λιμενικού δόθηκε στην ΕΛ.ΑΣ. η πληροφορία – τα σχετικά στοιχεία τέθηκαν τελικά υπόψη της Αντιτρομοκρατικής Υπηρεσίας – ότι ένας τεχνικός σύμβουλος σε θέματα πλοίων που είχε «επαφές» με λαθρεμπορικά κυκλώματα και έδινε σχετικές πληροφορίες στις διωκτικές αρχές δήλωνε ότι «είχε συναντήσει τους Ξηρό, Μαζιώτη και Ρούπα». Η συνάντηση φέρεται να έγινε σε καφετέρια στην Καλλιθέα, ενώ υπήρξε και μεσολάβηση ποινικού που ήξερε τους τρεις αντιεξουσιαστές. Η πληροφορία αυτή είχε θεωρηθεί τότε πολύ σημαντική και έτσι άρχισαν συσκέψεις στην ΕΛ.ΑΣ. στελεχών του Λιμενικού που ήσαν φορείς της πληροφορίας με την παρουσία του «πληροφοριοδότη». Ο ίδιος φέρεται να είχε πει τότε στους αστυνομικούς ότι «η συνάντησή του με τους καταζητούμενους ενόπλους ήταν μερικές ημέρες νωρίτερα και είχε καθυστερήσει να μεταφέρει τη σχετική πληροφορία λόγω κακής εκτίμησης της αξίας της». Ακόμη μετέφερε την εικόνα του Νίκου Μαζιώτη «να φορά περούκα και του Χριστόδουλου Ξηρού με κρυμμένα τα χαρακτηριστικά του», καθώς και ότι αυτό το μυστικό ραντεβού αφορούσε την παράδοση όπλων – κυρίως Glock – στους ενόπλους. Τα χρήματα των επικηρύξεων Τα στελέχη του Λιμενικού έδιναν διαβεβαιώσεις για την «αξιοπιστία» του πληροφοριοδότη, για προηγούμενες υποθέσεις όπου είχε υποβοηθήσει το έργο τους και συμπλήρωναν ότι « αυτά που περιγράφει πρέπει να έχουν βάση». Ο ίδιος επέμεινε για την αλήθεια των αναφορών του, ενώ, σύμφωνα με πληροφορίες, απέβλεπε και στα χρήματα από τις επικηρύξεις των «ανταρτών πόλης» που ανέρχονταν σε αρκετά εκατομμύρια ευρώ. Τα στελέχη που υπηρετούσαν τότε στην Αντιτρομοκρατική θεώρησαν και αυτοί σχετικά «βάσιμα» τα μνημονευόμενα για τη «συνάντηση της Καλλιθέας» και ξεκίνησαν έρευνα για τη διασταύρωσή τους. Αρχισαν αναζητήσεις στην περιοχή – κάμερες, μάρτυρες κ.τ.λ. – όπου υπήρξε το κρίσιμο ραντεβού, ενώ ακολούθησαν και άλλες παράλληλες ενέργειες. Υπήρχε όμως παράλληλα έντονος προβληματισμός αφού η ενημέρωση για το «ραντεβού» ήταν περίεργα ετεροχρονισμένη, το σενάριο μιας απλής συνάντησης σε καφετέρια όλων των ενόπλων με έναν ιδιώτη ακουγόταν απλοϊκό και ιδιότυπο. Επιπλέον η πολυήμερη έρευνα για τον εντοπισμό του ποινικού που φερόταν να αποτελούσε τον συνδετικό κρίκο με τους αντάρτες πόλης δεν είχε αποδώσει τίποτε. Και έτσι η πληροφορία αυτή είχε μείνει «έωλη». Τελικώς ο Νίκος Μαζιώτης συνελήφθη το καλοκαίρι του 2014 στο Μοναστηράκι και ο Χριστόδουλος Ξηρός λίγους μήνες αργότερα στο Λαγονήσι, λίγες ημέρες προτού επιτεθεί με άλλους ενόπλους στις φυλακές Κορυδαλλού.
Ο ΑΝΘΡΩΠΟΣ-ΚΛΕΙΔΙ Το καλοκαίρι του 2014 ο πληροφοριοδότης της ΕΛ.ΑΣ. για την «κοινή πορεία» των Ξηρού και Μαζιώτη ενεπλάκη και στην υπόθεση του «Noor-1»! Ηταν ένας από τους «επόπτες» του πλοίου στην περιοχή της Ελευσίνας όπου είχε καταπλεύσει έμφορτο με τους δύο τόνους ηρωίνης. Ο μάρτυρας κατέθεσε στο δικαστήριο ότι «υπήρχε ενημέρωση όλων για τη μεταφορά των δύο τόνων ηρωίνης» και ότι υπήρχαν τεχνικές παρεμβάσεις στο πλοίο για να παραπλανώνται οι Αρχές. Ο ίδιος μάρτυρας φέρεται να είχε παραδώσει χειρόγραφα σημειώματα που εντόπισε σε δεύτερη φάση στο «Noor-1» σχετικά με άλλα ταξίδια (με σχετικές συντεταγμένες) του ίδιου πλοίου. Οπως και έναν κατάλογο άλλων δεξαμενοπλοίων που φέρεται να είχε χρησιμοποιήσει το ίδιο κύκλωμα, δημιουργώντας σειρά νέων ερωτημάτων για το «εύρος των γνώσεών» του και την επιρροή του στις διωκτικές αρχές. To BHMA   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2014/06/NOOR-1.jpg</main_image>
</document>
