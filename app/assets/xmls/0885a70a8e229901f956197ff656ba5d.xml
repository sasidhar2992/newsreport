<?xml version="1.0" encoding="UTF-8"?>
<document>
<type>mainstream</type>
<forum>http://klaipeda.diena.lt/rss/klaipeda-straipsniai.xml</forum>
<forum_title>Diena.lt Klaipeda straipsniai</forum_title>
<discussion_title>Prasideda BALTRON pratybos</discussion_title>
<language>lithuanian</language>
<gmt_offset></gmt_offset>
<topic_url>http://klaipeda.diena.lt/naujienos/klaipeda/miesto-pulsas/prasideda-baltron-pratybos-766593</topic_url>
<topic_text>
Spausdinti Prasideda BALTRON pratybos DMN nuotr. 
Pirmadienį Lietuvos teritoriniuose vandenyse Baltijos jūroje ir išskirtinėje ekonominėje zonoje prasideda kasmetinės Baltijos šalių karinių laivų junginio (BALTRON) pratybos. 
Jose dalyvaus Lietuvos, Latvijos ir Vokietijos kariniai vienetai. Lietuvos karinėms jūrų pajėgoms atstovaus priešmininiai laivai M52 „Sūduvis“ ir M54 „Kuršis“, patrulinis laivas P12 „Dzūkas“ bei Karinių jūrų pajėgų Povandeninių veiksmų komanda. Latvijai atstovaus priešmininis laivas „Talivaldis“, Vokietijai – priešmininis laivas „Weilhem“, pranešė Krašto apsaugos ministerija. 
Pratybas sudaro dvi dalys. Iš pradžių pasirengimas pratyboms vyko krante. Nuo pirmadienio prasideda jūrinė pratybų fazė, truksianti iki penktadienio. 
Baltijos jūroje bus tobulinami laivų įgulų įgūdžiai: laivų manevravimas, ryšių procedūros, atliekami artileriniai šaudymai bei gynyba nuo antvandeninių taikinių, minų medžiojimas, paieškos ir gelbėjimo mokymai, bei gynybos nuo asimetrinės grėsmės mokymai. Taip pat pratybose priešmininiai laivai vykdys minų medžiojimo procedūras. 
BALTRON sudaro priešmininiai laivai ir štabo laivas, taip pat tarptautinis štabas, juos rotacijos pagrindu vieneriems metams į eskadrą skiria Lietuva ir Latvija. Laivų junginiui vadovauja vienos iš minėtų dviejų šalių skiriamas karininkas.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://klaipeda.diena.lt/naujienos/klaipeda/miesto-pulsas/prasideda-baltron-pratybos-766593</post_url>
<post_date>20160822</post_date>
<post_time>0748</post_time>
<username></username>
<post>
Spausdinti Prasideda BALTRON pratybos DMN nuotr. 
Pirmadienį Lietuvos teritoriniuose vandenyse Baltijos jūroje ir išskirtinėje ekonominėje zonoje prasideda kasmetinės Baltijos šalių karinių laivų junginio (BALTRON) pratybos. 
Jose dalyvaus Lietuvos, Latvijos ir Vokietijos kariniai vienetai. Lietuvos karinėms jūrų pajėgoms atstovaus priešmininiai laivai M52 „Sūduvis“ ir M54 „Kuršis“, patrulinis laivas P12 „Dzūkas“ bei Karinių jūrų pajėgų Povandeninių veiksmų komanda. Latvijai atstovaus priešmininis laivas „Talivaldis“, Vokietijai – priešmininis laivas „Weilhem“, pranešė Krašto apsaugos ministerija. 
Pratybas sudaro dvi dalys. Iš pradžių pasirengimas pratyboms vyko krante. Nuo pirmadienio prasideda jūrinė pratybų fazė, truksianti iki penktadienio. 
Baltijos jūroje bus tobulinami laivų įgulų įgūdžiai: laivų manevravimas, ryšių procedūros, atliekami artileriniai šaudymai bei gynyba nuo antvandeninių taikinių, minų medžiojimas, paieškos ir gelbėjimo mokymai, bei gynybos nuo asimetrinės grėsmės mokymai. Taip pat pratybose priešmininiai laivai vykdys minų medžiojimo procedūras. 
BALTRON sudaro priešmininiai laivai ir štabo laivas, taip pat tarptautinis štabas, juos rotacijos pagrindu vieneriems metams į eskadrą skiria Lietuva ir Latvija. Laivų junginiui vadovauja vienos iš minėtų dviejų šalių skiriamas karininkas.
</post>
<signature>

</signature>
<external_links>

</external_links>
<country>LT</country>
<main_image>http://www.diena.lt/sites/default/files/Vilniausdiena/Vartotoju%20zona/lukas.s/img557540.jpg</main_image>
</document>
