<?xml version="1.0" encoding="UTF-8"?>
<document>
<type>mainstream</type>
<forum>http://www.unt.se/rss/varlden</forum>
<forum_title>UNT - Världen</forum_title>
<discussion_title>Hot överskuggar militärövning</discussion_title>
<language>swedish</language>
<gmt_offset></gmt_offset>
<topic_url>http://www.unt.se/4343668</topic_url>
<topic_text>
Omkring 50 000 sydkoreanska soldater tillsammans med 25 000 amerikanska militärer påbörjade i dag sin årliga stora militärövning. 
Övningen sker dock till största del vid datorer. Scenariot är en fullskalig nordkoreansk attack. Det är allt mer sannolikt att Nordkorea kan komma att genomföra terrorattacker och provokationer - i syfte att stoppa intern oro, förhindra ytterligare avhopp och skapa förvirring i vårt samhälle, sade Sydkoreas president Park Geun-hye inför övningen. 
Nordkorea anser att övningen är provokativ och har hotat med ett militärt svar, inklusive kärnvapenattacker, ifall den minsta kränkning av nordkoreanskt territorium äger rum. Hot brukar förekomma, men risken är större i år för att misstag leder till militära sammandrabbningar eftersom det inte finns någon direktkontakt mellan Nord- och Sydkorea och sedan några veckor tillbaka, inte heller mellan Nordkorea och USA. 
Sydkorea varnade i helgen för att Nordkorea kan komma att skicka ut dödspatruller som svar på de senaste dagarnas avhopp från den hårdföra diktaturen. 
I veckan hoppade Nordkoreas andreman på ambassaden i London av tillsammans med sin fru och son. Avhoppet är ett av de mest högprofilerade från den totalitära staten på senare år.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.unt.se/4343668</post_url>
<post_date>20160822</post_date>
<post_time>0748</post_time>
<username></username>
<post>
Omkring 50 000 sydkoreanska soldater tillsammans med 25 000 amerikanska militärer påbörjade i dag sin årliga stora militärövning. 
Övningen sker dock till största del vid datorer. Scenariot är en fullskalig nordkoreansk attack. Det är allt mer sannolikt att Nordkorea kan komma att genomföra terrorattacker och provokationer - i syfte att stoppa intern oro, förhindra ytterligare avhopp och skapa förvirring i vårt samhälle, sade Sydkoreas president Park Geun-hye inför övningen. 
Nordkorea anser att övningen är provokativ och har hotat med ett militärt svar, inklusive kärnvapenattacker, ifall den minsta kränkning av nordkoreanskt territorium äger rum. Hot brukar förekomma, men risken är större i år för att misstag leder till militära sammandrabbningar eftersom det inte finns någon direktkontakt mellan Nord- och Sydkorea och sedan några veckor tillbaka, inte heller mellan Nordkorea och USA. 
Sydkorea varnade i helgen för att Nordkorea kan komma att skicka ut dödspatruller som svar på de senaste dagarnas avhopp från den hårdföra diktaturen. 
I veckan hoppade Nordkoreas andreman på ambassaden i London av tillsammans med sin fru och son. Avhoppet är ett av de mest högprofilerade från den totalitära staten på senare år.
</post>
<signature>

</signature>
<external_links>

</external_links>
<country>SE</country>
<main_image>http://img1.ntm.eu/unt/public/img/4343670/082294911/foto-tt?w=790&amp;amp;h=444&amp;amp;mode=crop&amp;amp;scale=both&amp;amp;anchor=topcenter</main_image>
</document>
