<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>شوراهای اسلامی امین مردم هستند/ در پیشرفت جامعه از اندیشه های مردم استفاده کنید</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731653/%D8%B4%D9%88%D8%B1%D8%A7%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%A7%D9%85%DB%8C%D9%86-%D9%85%D8%B1%D8%AF%D9%85-%D9%87%D8%B3%D8%AA%D9%86%D8%AF-%D8%AF%D8%B1-%D9%BE%DB%8C%D8%B4%D8%B1%D9%81%D8%AA-%D8%AC%D8%A7%D9%85%D8%B9%D9%87-%D8%A7%D8%B2-%D8%A7%D9%86%D8%AF%DB%8C%D8%B4%D9%87-%D9%87%D8%A7%DB%8C-%D9%85%D8%B1%D8%AF%D9%85-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%DB%8C%D8%AF</topic_url>
<topic_text>
شوراهای اسلامی امین مردم هستند/ در پیشرفت جامعه از اندیشه های مردم استفاده کنید نماینده ولی فقیه در خراسان جنوبی گفت: شوراهای اسلامی در سراسر استان امین مردم هستند و باید در پیشرفت جامعه از اندیشه های مردم استفاده کنند. به گزارش خبرنگار خبرگزاری بسیج از خراسان جنوبی حجت الاسلام والمسلمین سید علیرضا عبادی صبح امروز در جمع اعضای شوراهای اسلامی استان خراسان جنوبی ضمن گرامیداشت یاد و خاطره شهدای دولت در این دیدار شوراها را امین مردم دانست و اظهار داشت: شوراها مبتنی بر اکثریت آرای مردم هستند. وی عنوان کرد: مردم انقلاب کردند و اختیارات را به دست گرفتند و پیشرفته ترین قانون اساسی را وضع کردند . عبادی ادامه داد: شوراهای اسلامی در سراسر استان امین مردم هستند و باید در پیشرفت جامعه از اندیشه های مردم استفاده کنند. نماینده ولی فقیه در استان با بیان اینکه طبق قانون و واقعیت ها دنبال بهترین ها برویم اظهار داشت: از اندیشه های مردم به نفع جامعه استفاده کنیم تا قانونی که وجود دارد، پیاده شود. وی گفت : همه شهروند هستیم و باید کاری کنیم که به نفع جامعه باشد و عدالت را پیاده کنیم . عبادی نیروی انسانی را بهترین سرمایه دانست و افزود: نیروی انسانی در روستاها بمانند و دولت هم امکانات معیشتی برای روستائیان فراهم کند تا با مشکل مواجه نباشند . وی در خصوص درخواست مبنی بر دیدار با مقام معظم رهبری اظهار داشت: در سفر اخیر به دفتر معظم له پیگیری لازم انجام می گیرد و انشا الله تحقق خواهد یافت. در ابتدای این دیدار رئیس شورای استان عنوان کرد: اعضای شورای استان متشکل از 11 نفر می باشند که از مجموع 117 هزار شورایی در کشور ، در استان خراسان جنوبی 2 هزار و 800 نفر عضو شورا می باشند. قرایی شوراها را پل ارتباطی بین مردم و مسئولین دانست وعنوان کرد: مشکلات استان خراسان جنوبی از میانگین کشور بیشتر است در صورتی که ظرفیتهای استان دیده نمی شود. عضو شورای شهر سرایان نیز گفت: شوراها جایگاه در قانون اساسی دارند و جزء یکی از ارکان نظام مقدس جمهوری اسلامی هست ولی متاسفانه ما در آن جایگاه که باید باشیم نرسیده ایم. آصفی عضو شورای شهر سربیشه نیز در این دیدار طرح توسعه سربیشه و نهبندان را یادگار سفر مقام معظم رهبری دانست و عنوان کرد : اعتباراتی که در سفر رهبری به شهرستان سربیشه تخصیص یافته بود هنوز محقق نشده است . هوشیار عضو شورای شهرستان زیرکوه نیز شهرستان زیرکوه را شهرستانی تازه تاسیس دانست و عنوان کرد: از دولتمردان می خواهیم که شهرستانهای تازه تاسیس را دریابند. وی شهرستان زیرکوه را با ظرفیتهای بالایی دانست و گفت: زرشک جزء محصولهای استراتژیک هست ، کشاورزان زحمات زیادی را در تولید محصول تحمل می کنند ولی متاسفانه سود محصولات به جیب دلالان می رود و انتظار حمایت بیشتر را داریم .
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731653/%D8%B4%D9%88%D8%B1%D8%A7%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%A7%D9%85%DB%8C%D9%86-%D9%85%D8%B1%D8%AF%D9%85-%D9%87%D8%B3%D8%AA%D9%86%D8%AF-%D8%AF%D8%B1-%D9%BE%DB%8C%D8%B4%D8%B1%D9%81%D8%AA-%D8%AC%D8%A7%D9%85%D8%B9%D9%87-%D8%A7%D8%B2-%D8%A7%D9%86%D8%AF%DB%8C%D8%B4%D9%87-%D9%87%D8%A7%DB%8C-%D9%85%D8%B1%D8%AF%D9%85-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%DB%8C%D8%AF</post_url>
<post_date>20160822</post_date>
<post_time>0727</post_time>
<username>info@basijnews.ir</username>
<post>
شوراهای اسلامی امین مردم هستند/ در پیشرفت جامعه از اندیشه های مردم استفاده کنید نماینده ولی فقیه در خراسان جنوبی گفت: شوراهای اسلامی در سراسر استان امین مردم هستند و باید در پیشرفت جامعه از اندیشه های مردم استفاده کنند. به گزارش خبرنگار خبرگزاری بسیج از خراسان جنوبی حجت الاسلام والمسلمین سید علیرضا عبادی صبح امروز در جمع اعضای شوراهای اسلامی استان خراسان جنوبی ضمن گرامیداشت یاد و خاطره شهدای دولت در این دیدار شوراها را امین مردم دانست و اظهار داشت: شوراها مبتنی بر اکثریت آرای مردم هستند. وی عنوان کرد: مردم انقلاب کردند و اختیارات را به دست گرفتند و پیشرفته ترین قانون اساسی را وضع کردند . عبادی ادامه داد: شوراهای اسلامی در سراسر استان امین مردم هستند و باید در پیشرفت جامعه از اندیشه های مردم استفاده کنند. نماینده ولی فقیه در استان با بیان اینکه طبق قانون و واقعیت ها دنبال بهترین ها برویم اظهار داشت: از اندیشه های مردم به نفع جامعه استفاده کنیم تا قانونی که وجود دارد، پیاده شود. وی گفت : همه شهروند هستیم و باید کاری کنیم که به نفع جامعه باشد و عدالت را پیاده کنیم . عبادی نیروی انسانی را بهترین سرمایه دانست و افزود: نیروی انسانی در روستاها بمانند و دولت هم امکانات معیشتی برای روستائیان فراهم کند تا با مشکل مواجه نباشند . وی در خصوص درخواست مبنی بر دیدار با مقام معظم رهبری اظهار داشت: در سفر اخیر به دفتر معظم له پیگیری لازم انجام می گیرد و انشا الله تحقق خواهد یافت. در ابتدای این دیدار رئیس شورای استان عنوان کرد: اعضای شورای استان متشکل از 11 نفر می باشند که از مجموع 117 هزار شورایی در کشور ، در استان خراسان جنوبی 2 هزار و 800 نفر عضو شورا می باشند. قرایی شوراها را پل ارتباطی بین مردم و مسئولین دانست وعنوان کرد: مشکلات استان خراسان جنوبی از میانگین کشور بیشتر است در صورتی که ظرفیتهای استان دیده نمی شود. عضو شورای شهر سرایان نیز گفت: شوراها جایگاه در قانون اساسی دارند و جزء یکی از ارکان نظام مقدس جمهوری اسلامی هست ولی متاسفانه ما در آن جایگاه که باید باشیم نرسیده ایم. آصفی عضو شورای شهر سربیشه نیز در این دیدار طرح توسعه سربیشه و نهبندان را یادگار سفر مقام معظم رهبری دانست و عنوان کرد : اعتباراتی که در سفر رهبری به شهرستان سربیشه تخصیص یافته بود هنوز محقق نشده است . هوشیار عضو شورای شهرستان زیرکوه نیز شهرستان زیرکوه را شهرستانی تازه تاسیس دانست و عنوان کرد: از دولتمردان می خواهیم که شهرستانهای تازه تاسیس را دریابند. وی شهرستان زیرکوه را با ظرفیتهای بالایی دانست و گفت: زرشک جزء محصولهای استراتژیک هست ، کشاورزان زحمات زیادی را در تولید محصول تحمل می کنند ولی متاسفانه سود محصولات به جیب دلالان می رود و انتظار حمایت بیشتر را داریم .
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
