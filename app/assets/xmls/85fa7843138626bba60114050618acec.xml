<?xml version="1.0" encoding="UTF-8"?>
<document>
<type>mainstream</type>
<forum>http://isport.blesk.cz/rss/54</forum>
<forum_title>iSport.cz</forum_title>
<discussion_title>Karolína Plíšková sesadila Kvitovou, je nejlepší českou tenistkou</discussion_title>
<language>czech</language>
<gmt_offset></gmt_offset>
<topic_url>http://isport.blesk.cz/clanek/tenis/278440/karolina-pliskova-sesadila-kvitovou-je-nejlepsi-ceskou-tenistkou.html</topic_url>
<topic_text>
Karolína Plíšková sesadila Kvitovou, je nejlepší českou tenistkou Autor: iSport.cz , ČTK Už jsem fanouškem iSport.cz na Facebooku Sledujte aktuální zprávy ze sportu i na Twitteru! Na Twitteru vás již sleduji Zajímají vás novinky 7   
Tenistka Karolína Plíšková po triumfu na turnaji v Cincinnati poskočila ve světovém žebříčku ze sedmnácté na jedenáctou příčku a je českou jedničkou. Petra Kvitová mírně klesla na patnáctou pozici, na své žebříčkové maximum se ve třiceti letech dostala Barbora Strýcová, jež je nově devatenáctá. 
Čtyřiadvacetiletá Plíšková si výrazně polepšila v pořadí WTA Tour díky zisku nejcennějšího titulu v kariéře. Ve finále silně obsazeného turnaje v Ohiu zdolala Němku Angelique Kerberovou a výrazně tak promluvila i do nejvyšších pater žebříčku. 
Svým vítězstvím totiž Plíšková pomohla udržet na tenisovém trůnu Serenu Williamsovou, jež v Cincinnati kvůli zranění nestartovala a o první místo by v případě výhry Kerberové přišla. Takto se brzy pětatřicetiletá Američanka udržela v čele už 184. týden za sebou a dva týdny ji dělí od rekordu Němky Steffi Grafové, jejíž série skončila v roce 1997. 
Bývalá česká žebříčková jednička Kvitová si dala po olympijských hrách, kde získala bronz ve dvouhře, volno a hrát bude až tento týden v New Havenu. Strýcová vypadla v Cincinnati ve třetím kole dvouhry, což jí stačilo k posunu na kariérní maximum 19. příčku. 
Vítěz mužského turnaje v Cincinnati Marin Čilič z Chorvatska si polepšil v žebříčku ATP Tour o pět míst a vrátil se do Top 10. Nově je devátý hned za Tomášem Berdychem, jehož vyřadil ve třetím kole. Nejlepšího českého tenistu podle všeho čeká žebříčkový pokles, protože kvůli akutnímu zánětu slepého střeva nebude nějaký čas hrát a vynechá mimo jiné grandslamové US Open, kde obhajuje loňské osmifinále. 
Tenisové žebříčky WTA ke 22. srpnu (v závorce předchozí umístění) : Dvouhra: 1. (1.) S. Williamsová (USA) 7050, 2. (2.) Kerberová (Něm.) 6860, 3. (3.) Muguruzaová (Šp.) 5830, 4. (5.) A. Radwaňská (Pol.) 5340, 5. (4.) Halepová (Rum.) 5151, 6. (6.) V. Williamsová (USA) 4005, 7. (7.) Azarenková (Běl.) 3551, 8. (8.) Vinciová (It.) 3465, 9. (9.) Keysová (USA) 3341, 10. (10.) Kuzněcovová (Rus.) 3190, 11. (17.) Karolína Plíšková (ČR) 3135 , 15. (14.) Kvitová (ČR) 2865, 19. (20.) Strýcová (ČR) 2050, 35. (28.) Šafářová 1484, 90. (90.) Allertová (všechny ČR) 729. Čtyřhra : 1. (1.) Mirzaová (Indie) 11.260, 2. (1.) Hingisová (Švýc.) 10.945, 3. (3.) Garciaová 6210, 4. (4.) Mladenovicová (obě Fr.) 6045, 5. (5.) Švedovová (Kaz.) 5425, 6. (8.) Vesninová (Rus.) 5130,7. (6.) Chan Yung-Jan a Chan Hao-Ching (obě Tchaj-wan) obě 4960, 9. (9.) Hradecká 4395, 10. (10.) Hlaváčková 4270, ...13. (14.) Karolína Plíšková 3945, 21. (38.) Strýcová 2925, 36. (36.) Krejčíková 2228, 43. (41.) Šafářová 1894, 50. (50.) Siniaková (všechny ČR) 1613.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://isport.blesk.cz/clanek/tenis/278440/karolina-pliskova-sesadila-kvitovou-je-nejlepsi-ceskou-tenistkou.html</post_url>
<post_date>20160822</post_date>
<post_time>0650</post_time>
<username></username>
<post>
Karolína Plíšková sesadila Kvitovou, je nejlepší českou tenistkou Autor: iSport.cz , ČTK Už jsem fanouškem iSport.cz na Facebooku Sledujte aktuální zprávy ze sportu i na Twitteru! Na Twitteru vás již sleduji Zajímají vás novinky 7   
Tenistka Karolína Plíšková po triumfu na turnaji v Cincinnati poskočila ve světovém žebříčku ze sedmnácté na jedenáctou příčku a je českou jedničkou. Petra Kvitová mírně klesla na patnáctou pozici, na své žebříčkové maximum se ve třiceti letech dostala Barbora Strýcová, jež je nově devatenáctá. 
Čtyřiadvacetiletá Plíšková si výrazně polepšila v pořadí WTA Tour díky zisku nejcennějšího titulu v kariéře. Ve finále silně obsazeného turnaje v Ohiu zdolala Němku Angelique Kerberovou a výrazně tak promluvila i do nejvyšších pater žebříčku. 
Svým vítězstvím totiž Plíšková pomohla udržet na tenisovém trůnu Serenu Williamsovou, jež v Cincinnati kvůli zranění nestartovala a o první místo by v případě výhry Kerberové přišla. Takto se brzy pětatřicetiletá Američanka udržela v čele už 184. týden za sebou a dva týdny ji dělí od rekordu Němky Steffi Grafové, jejíž série skončila v roce 1997. 
Bývalá česká žebříčková jednička Kvitová si dala po olympijských hrách, kde získala bronz ve dvouhře, volno a hrát bude až tento týden v New Havenu. Strýcová vypadla v Cincinnati ve třetím kole dvouhry, což jí stačilo k posunu na kariérní maximum 19. příčku. 
Vítěz mužského turnaje v Cincinnati Marin Čilič z Chorvatska si polepšil v žebříčku ATP Tour o pět míst a vrátil se do Top 10. Nově je devátý hned za Tomášem Berdychem, jehož vyřadil ve třetím kole. Nejlepšího českého tenistu podle všeho čeká žebříčkový pokles, protože kvůli akutnímu zánětu slepého střeva nebude nějaký čas hrát a vynechá mimo jiné grandslamové US Open, kde obhajuje loňské osmifinále. 
Tenisové žebříčky WTA ke 22. srpnu (v závorce předchozí umístění) : Dvouhra: 1. (1.) S. Williamsová (USA) 7050, 2. (2.) Kerberová (Něm.) 6860, 3. (3.) Muguruzaová (Šp.) 5830, 4. (5.) A. Radwaňská (Pol.) 5340, 5. (4.) Halepová (Rum.) 5151, 6. (6.) V. Williamsová (USA) 4005, 7. (7.) Azarenková (Běl.) 3551, 8. (8.) Vinciová (It.) 3465, 9. (9.) Keysová (USA) 3341, 10. (10.) Kuzněcovová (Rus.) 3190, 11. (17.) Karolína Plíšková (ČR) 3135 , 15. (14.) Kvitová (ČR) 2865, 19. (20.) Strýcová (ČR) 2050, 35. (28.) Šafářová 1484, 90. (90.) Allertová (všechny ČR) 729. Čtyřhra : 1. (1.) Mirzaová (Indie) 11.260, 2. (1.) Hingisová (Švýc.) 10.945, 3. (3.) Garciaová 6210, 4. (4.) Mladenovicová (obě Fr.) 6045, 5. (5.) Švedovová (Kaz.) 5425, 6. (8.) Vesninová (Rus.) 5130,7. (6.) Chan Yung-Jan a Chan Hao-Ching (obě Tchaj-wan) obě 4960, 9. (9.) Hradecká 4395, 10. (10.) Hlaváčková 4270, ...13. (14.) Karolína Plíšková 3945, 21. (38.) Strýcová 2925, 36. (36.) Krejčíková 2228, 43. (41.) Šafářová 1894, 50. (50.) Siniaková (všechny ČR) 1613.
</post>
<signature>

</signature>
<external_links>

</external_links>
<country>CZ</country>
<main_image>http://img.blesk.cz/img/2/article/2848345_sport-tenis-cincinnati-karolina-pliskova.jpg</main_image>
</document>
