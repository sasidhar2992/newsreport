<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>امروزبخشی ازطلب گندمکاران پرداخت می‌شود</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386260/%D8%A7%D9%85%D8%B1%D9%88%D8%B2%D8%A8%D8%AE%D8%B4%DB%8C-%D8%A7%D8%B2%D8%B7%D9%84%D8%A8-%DA%AF%D9%86%D8%AF%D9%85%DA%A9%D8%A7%D8%B1%D8%A7%D9%86-%D9%BE%D8%B1%D8%AF%D8%A7%D8%AE%D8%AA-%D9%85%DB%8C%E2%80%8C%D8%B4%D9%88%D8%AF</topic_url>
<topic_text>
امروزبخشی ازطلب گندمکاران پرداخت می‌شود مدیرعامل شرکت بازرگانی دولتی ایران با بیان اینکه خرید تضمینی گندم به ۱۱ میلیون تن رسید، گفت: بخشی از طلب گندمکاران، امروز به حساب آنها واریز می‌شود. به گزارش بولتن نیوز ، علی قنبری اظهار داشت:میزان خرید تضمینی گندم به رکورد ۱۱ میلیون تن رسیده و تاکنون حدود یک میلیون تن از مقدار پیش‌بینی‌ شده، بیشتر است که این امر حاصل تعامل کشاورزان با دولت، برنامه‌ریزی‌های اصولی در زمینه‌ افزایش تولید داخلی محصولات کشاورزی و حمایت از کشاورزان بوده است. معاون وزیر جهادکشاورزی، ارزش ریالی گندم‌های خریداری شده را حدود ۱۴۰ هزار میلیارد ریال اعلام و اضافه کرد: دولت برای پرداخت مطالبات گندمکاران، برنامه‌ریزی‌های لازم را انجام داده و با پیگیری‌هایی که در این خصوص صورت گرفته، بخشی از مطالبات گندم‌کاران کشور، امروز به حسابشان واریز می‌شود و باقیمانده مطالبات نیز از طریق شرکت بازرگانی دولتی ایران، تا پایان فصل خرید پرداخت خواهد شد. قنبری تأکید کرد: دولت و وزارت جهادکشاورزی، رشد بخش کشاورزی، افزایش تولید و راندمان این بخش را به صورت جدی دنبال می‌کند و در این زمینه توفیقات خوبی به دست آورده است؛ این در حالی است که از سال ۱۳۹۲ که سال آغاز فعالیت دولت تدبیر و امید بوده تا سال ۱۳۹۴، هر ساله حدود ۲ میلیون تن به میزان تولید و خرید تضمینی گندم افزوده شده و امسال نیز با افزایش ۳ میلیون تنی خرید؛ به خودکفایی کامل در عرصه‌ تولید این محصول نائل آمده‌ایم. معاون وزیر جهاد کشاورزی، میزان مصرف سالانه گندم برای واحدهای نانوایی سراسر کشور را حدود ۷.۵ میلیون تن و میزان نیاز صنف و صنعت را ۲.۵ میلیون تن اعلام و تشریح کرد: با مقدار گندم مورد نیاز برای حفظ ذخایر استراتژیک، کشور به ۱۳ میلیون تن گندم نیاز دارد که هم اکنون بیش از این مقدار، موجودی ذخیره داریم. به گفته مدیرعامل شرکت بازرگانی دولتی ایران، بیشترین خرید گندم در استان‌های خوزستان، گلستان، فارس، کردستان و کرمانشاه انجام شده است. قنبری ضمن عذرخواهی از تأخیر در پرداخت بهای گندم‌ها و قدردانی از تعامل مثبت کشاورزان با دولت تصریح کرد: تمامی استان‌ها به نوبه‌ خود، نقش ارزنده‌ای در رقم خوردن این اتفاق داشته‌اند که شایسته‌ تقدیر است.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386260/%D8%A7%D9%85%D8%B1%D9%88%D8%B2%D8%A8%D8%AE%D8%B4%DB%8C-%D8%A7%D8%B2%D8%B7%D9%84%D8%A8-%DA%AF%D9%86%D8%AF%D9%85%DA%A9%D8%A7%D8%B1%D8%A7%D9%86-%D9%BE%D8%B1%D8%AF%D8%A7%D8%AE%D8%AA-%D9%85%DB%8C%E2%80%8C%D8%B4%D9%88%D8%AF</post_url>
<post_date>20160822</post_date>
<post_time>0623</post_time>
<username>info@bultannews.com</username>
<post>
امروزبخشی ازطلب گندمکاران پرداخت می‌شود مدیرعامل شرکت بازرگانی دولتی ایران با بیان اینکه خرید تضمینی گندم به ۱۱ میلیون تن رسید، گفت: بخشی از طلب گندمکاران، امروز به حساب آنها واریز می‌شود. به گزارش بولتن نیوز ، علی قنبری اظهار داشت:میزان خرید تضمینی گندم به رکورد ۱۱ میلیون تن رسیده و تاکنون حدود یک میلیون تن از مقدار پیش‌بینی‌ شده، بیشتر است که این امر حاصل تعامل کشاورزان با دولت، برنامه‌ریزی‌های اصولی در زمینه‌ افزایش تولید داخلی محصولات کشاورزی و حمایت از کشاورزان بوده است. معاون وزیر جهادکشاورزی، ارزش ریالی گندم‌های خریداری شده را حدود ۱۴۰ هزار میلیارد ریال اعلام و اضافه کرد: دولت برای پرداخت مطالبات گندمکاران، برنامه‌ریزی‌های لازم را انجام داده و با پیگیری‌هایی که در این خصوص صورت گرفته، بخشی از مطالبات گندم‌کاران کشور، امروز به حسابشان واریز می‌شود و باقیمانده مطالبات نیز از طریق شرکت بازرگانی دولتی ایران، تا پایان فصل خرید پرداخت خواهد شد. قنبری تأکید کرد: دولت و وزارت جهادکشاورزی، رشد بخش کشاورزی، افزایش تولید و راندمان این بخش را به صورت جدی دنبال می‌کند و در این زمینه توفیقات خوبی به دست آورده است؛ این در حالی است که از سال ۱۳۹۲ که سال آغاز فعالیت دولت تدبیر و امید بوده تا سال ۱۳۹۴، هر ساله حدود ۲ میلیون تن به میزان تولید و خرید تضمینی گندم افزوده شده و امسال نیز با افزایش ۳ میلیون تنی خرید؛ به خودکفایی کامل در عرصه‌ تولید این محصول نائل آمده‌ایم. معاون وزیر جهاد کشاورزی، میزان مصرف سالانه گندم برای واحدهای نانوایی سراسر کشور را حدود ۷.۵ میلیون تن و میزان نیاز صنف و صنعت را ۲.۵ میلیون تن اعلام و تشریح کرد: با مقدار گندم مورد نیاز برای حفظ ذخایر استراتژیک، کشور به ۱۳ میلیون تن گندم نیاز دارد که هم اکنون بیش از این مقدار، موجودی ذخیره داریم. به گفته مدیرعامل شرکت بازرگانی دولتی ایران، بیشترین خرید گندم در استان‌های خوزستان، گلستان، فارس، کردستان و کرمانشاه انجام شده است. قنبری ضمن عذرخواهی از تأخیر در پرداخت بهای گندم‌ها و قدردانی از تعامل مثبت کشاورزان با دولت تصریح کرد: تمامی استان‌ها به نوبه‌ خود، نقش ارزنده‌ای در رقم خوردن این اتفاق داشته‌اند که شایسته‌ تقدیر است.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
