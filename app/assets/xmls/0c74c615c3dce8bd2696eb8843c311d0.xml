<?xml version="1.0" encoding="UTF-8"?>
<document>
<type>mainstream</type>
<forum>http://www.lastampa.it/cultura/rss.xml</forum>
<forum_title>lastampa.it - Cultura</forum_title>
<discussion_title>“Ogni sfregio dell’Isis ai beni culturali è un crimine contro l’umanità”</discussion_title>
<language>italian</language>
<gmt_offset></gmt_offset>
<topic_url>http://www.lastampa.it/2016/08/22/cultura/ogni-sfregio-dellisis-ai-beni-culturali-un-crimine-contro-lumanit-auPWoMZMoyfr6pO5vHNzaI/pagina.html</topic_url>
<topic_text>
Copyright © 2016 “Ogni sfregio dell’Isis ai beni culturali è un crimine contro l’umanità” L’archeologo Paolo Matthiae: “Gli scavi clandestini sono organizzati nei dettagli e godono di canali che passando dalla Turchia arrivano fino a Stati Uniti e Giappone” Leggi anche 22/08/2016 francesco rigatelli 
Tra i maggiori esperti del Medio Oriente archeologico c’è Paolo Matthiae, 76 anni, professore emerito dell’Università La Sapienza di Roma, noto in tutto il mondo per avere scoperto nel 1964 l’antica città di Ebla, in Siria. 

Cosa pensa del processo internazionale al jihadista imputato per la distruzione di nove monumenti a Timbuctù? 
«È una novità interessante che dimostra la presa di coscienza dell’Occidente e anche del terrorista pentito riguardo la situazione estrema che continua in Siria, in Iraq e nelle appendici Libia e Mali. Dalla fondazione dell’Unesco nel 1945, dopo i bombardamenti di Dresda, Coventry e Montecassino, il patrimonio culturale è diventato universale: ogni atto contro di esso è un crimine contro l’umanità». 

Come inquadra storicamente queste violenze? 
«I danni nelle crisi sono di tre tipi: i saccheggi per gli scavi clandestini, l’occupazione di un sito che così diventa bersaglio da parte di nemici, infine la dis truzione intenzionale. Quest’ultima è una novità storica, almeno nei tempi recenti. Il fondamentalismo contro il passato lo abbiamo già visto tra Costantino I e Teodosio I, quando furono distrutte le testimonianze del paganesimo imperiale romano, spesso con la connivenza dei governatori locali. E pure durante la Rivoluzione francese o ai tempi di Mao. La particolarità jihadista è l’avversione alla pluralità della cultura, che dipende dall’ideologia totalitaria wahabita». 

La questione del contrabbando di beni archeologici è reale? 
«Trovo esagerato dire che sia una delle fonti di maggiore finanziamento dei terroristi, ma non va sottovalutata. Gli scavi clandestini sono facilitati dalla mancanza di controllo del territorio, sono organizzati nei dettagli e godono di canali che passando dalla Turchia arrivano tramite aste minori fino agli Stati Uniti e al Giappone. Negli ultimi anni il commercio illegale di pezzi provenienti da Siria e Iraq è aumentato esponenzialmente». 

Quando è stato l’ultima volta in Siria? 
«Nel 2011 a Damasco e nel 2010 a Ebla dove non sono più potuto tornare per ragioni di sicurezza: i ribelli, tra cui alcuni gruppi appoggiati dagli Stati Uniti per rovesciare il governo siriano di Assad, avevano occupato la parte settentrionale del Paese. Si parlava già di scavi clandestini, ma non si sospettava la svolta della distruzione con l’emergere del Califfato. Un progetto che ho sempre ricondotto alla frustrazione indotta nei decenni dall’Occidente e su cui alcuni Paesi arabi sunniti hanno soffiato per rompere l’asse Iran-Siria fino a che gli estremisti non gli sono sfuggiti di mano. Niente a che vedere con questioni di religione». 

Eppure c’è chi vede nelle distruzioni dei monumenti la prova dell’intolleranza islamica. 
«La violenza non è connaturata nell’Islam più che nelle altre religioni monoteistiche. La maggior parte dei musulmani sono moderati, sia sciiti sia sunniti. Certo, c’è qualcosa di questa religione che permea profondamente la vita e che per noi, liberati dall’Illuminismo, resta oscuro». 

Come si può ricucire tra le culture? 
«Occorre aiutare quei popoli sul loro territorio, costruendo e non solo sfruttando. L’Europa deve fare nei loro confronti una grande operazione di simpatia. Potrebbe essere tardi, perché Cina, India e Russia spingono per sostituirci negli scavi». 

Cosa è cambiato dalla sua ultima visita in Medio Oriente? 
«Ci sono state tre grandi distruzioni intenzionali nei templi di Baalshamin e di Bel a Palmira in Siria e dei rilievi assiri di Nimrud. Poi decine di moschee sunnite, di santuari anche sciiti, e di chiese antiche distrutte». 

Sono ricostruibili? 
«Pal mira sì, perché i pezzi sono cr ollati e non si sono polverizzati. Quando tutto sarà finito andranno rispettati tre principi per la ricostruzione delle rovine: il rispetto della sovranità, se no è un neocolonialismo, il controllo dell’Unesco in cui sono presenti tutti i Paesi e una collaborazione internazionale ampia». 
 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.lastampa.it/2016/08/22/cultura/ogni-sfregio-dellisis-ai-beni-culturali-un-crimine-contro-lumanit-auPWoMZMoyfr6pO5vHNzaI/pagina.html</post_url>
<post_date>20160822</post_date>
<post_time>0300</post_time>
<username></username>
<post>
Copyright © 2016 “Ogni sfregio dell’Isis ai beni culturali è un crimine contro l’umanità” L’archeologo Paolo Matthiae: “Gli scavi clandestini sono organizzati nei dettagli e godono di canali che passando dalla Turchia arrivano fino a Stati Uniti e Giappone” Leggi anche 22/08/2016 francesco rigatelli 
Tra i maggiori esperti del Medio Oriente archeologico c’è Paolo Matthiae, 76 anni, professore emerito dell’Università La Sapienza di Roma, noto in tutto il mondo per avere scoperto nel 1964 l’antica città di Ebla, in Siria. 

Cosa pensa del processo internazionale al jihadista imputato per la distruzione di nove monumenti a Timbuctù? 
«È una novità interessante che dimostra la presa di coscienza dell’Occidente e anche del terrorista pentito riguardo la situazione estrema che continua in Siria, in Iraq e nelle appendici Libia e Mali. Dalla fondazione dell’Unesco nel 1945, dopo i bombardamenti di Dresda, Coventry e Montecassino, il patrimonio culturale è diventato universale: ogni atto contro di esso è un crimine contro l’umanità». 

Come inquadra storicamente queste violenze? 
«I danni nelle crisi sono di tre tipi: i saccheggi per gli scavi clandestini, l’occupazione di un sito che così diventa bersaglio da parte di nemici, infine la dis truzione intenzionale. Quest’ultima è una novità storica, almeno nei tempi recenti. Il fondamentalismo contro il passato lo abbiamo già visto tra Costantino I e Teodosio I, quando furono distrutte le testimonianze del paganesimo imperiale romano, spesso con la connivenza dei governatori locali. E pure durante la Rivoluzione francese o ai tempi di Mao. La particolarità jihadista è l’avversione alla pluralità della cultura, che dipende dall’ideologia totalitaria wahabita». 

La questione del contrabbando di beni archeologici è reale? 
«Trovo esagerato dire che sia una delle fonti di maggiore finanziamento dei terroristi, ma non va sottovalutata. Gli scavi clandestini sono facilitati dalla mancanza di controllo del territorio, sono organizzati nei dettagli e godono di canali che passando dalla Turchia arrivano tramite aste minori fino agli Stati Uniti e al Giappone. Negli ultimi anni il commercio illegale di pezzi provenienti da Siria e Iraq è aumentato esponenzialmente». 

Quando è stato l’ultima volta in Siria? 
«Nel 2011 a Damasco e nel 2010 a Ebla dove non sono più potuto tornare per ragioni di sicurezza: i ribelli, tra cui alcuni gruppi appoggiati dagli Stati Uniti per rovesciare il governo siriano di Assad, avevano occupato la parte settentrionale del Paese. Si parlava già di scavi clandestini, ma non si sospettava la svolta della distruzione con l’emergere del Califfato. Un progetto che ho sempre ricondotto alla frustrazione indotta nei decenni dall’Occidente e su cui alcuni Paesi arabi sunniti hanno soffiato per rompere l’asse Iran-Siria fino a che gli estremisti non gli sono sfuggiti di mano. Niente a che vedere con questioni di religione». 

Eppure c’è chi vede nelle distruzioni dei monumenti la prova dell’intolleranza islamica. 
«La violenza non è connaturata nell’Islam più che nelle altre religioni monoteistiche. La maggior parte dei musulmani sono moderati, sia sciiti sia sunniti. Certo, c’è qualcosa di questa religione che permea profondamente la vita e che per noi, liberati dall’Illuminismo, resta oscuro». 

Come si può ricucire tra le culture? 
«Occorre aiutare quei popoli sul loro territorio, costruendo e non solo sfruttando. L’Europa deve fare nei loro confronti una grande operazione di simpatia. Potrebbe essere tardi, perché Cina, India e Russia spingono per sostituirci negli scavi». 

Cosa è cambiato dalla sua ultima visita in Medio Oriente? 
«Ci sono state tre grandi distruzioni intenzionali nei templi di Baalshamin e di Bel a Palmira in Siria e dei rilievi assiri di Nimrud. Poi decine di moschee sunnite, di santuari anche sciiti, e di chiese antiche distrutte». 

Sono ricostruibili? 
«Pal mira sì, perché i pezzi sono cr ollati e non si sono polverizzati. Quando tutto sarà finito andranno rispettati tre principi per la ricostruzione delle rovine: il rispetto della sovranità, se no è un neocolonialismo, il controllo dell’Unesco in cui sono presenti tutti i Paesi e una collaborazione internazionale ampia». 
 
</post>
<signature>

</signature>
<external_links>

</external_links>
<country>IT</country>
<main_image>http://www.lastampa.it/rf/image_700/Pub/p4/2016/03/29/Cultura/Foto/RitagliWeb/Imagoeconomica_346278-5619-ku5B-U0GQB0qDvPLzGtH-1024x576@LaStampa.it.jpg</main_image>
</document>
