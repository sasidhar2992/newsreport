<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>ترکیه باید شرایط لازم برای سفر بدون ویزا را فراهم کند</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731621/%D8%AA%D8%B1%DA%A9%DB%8C%D9%87-%D8%A8%D8%A7%DB%8C%D8%AF-%D8%B4%D8%B1%D8%A7%DB%8C%D8%B7-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%B3%D9%81%D8%B1-%D8%A8%D8%AF%D9%88%D9%86-%D9%88%DB%8C%D8%B2%D8%A7-%D8%B1%D8%A7-%D9%81%D8%B1%D8%A7%D9%87%D9%85-%DA%A9%D9%86%D8%AF</topic_url>
<topic_text>
ترکیه باید شرایط لازم برای سفر بدون ویزا را فراهم کند رئیس کمیسیون اروپا بار دیگر از ترکیه خواست تا برای دستیابی به سفر بدون ویزای شهروندان ترک به کشورهای اروپایی، همه شرایط لازم را فراهم کند. به گزارش خبرگزاری بسیج به نقل از رویترز، ژان کلود یونکر رئیس کمیسیون اروپا روز یکشنبه در سخنانی تاکید کرد: شهروندان ترکیه تنها در صورتی از اکتبر قادر به استفاده از رژیم سفر بدون ویزا به کشورهای اروپایی خواهند بود که آنکارا همه شرایط لازم از جمله اصلاح قانون مقابله با تروریسم را مهیا و فراهم نماید. مولود چاوش اوغلو وزیر خارجه ترکیه اوایل ماه جاری تاکید کرده بود که آنکارا اجرای توافقنامه مهاجرت با اتحادیه اروپا را لغو خواهد کرد اگر بروکسل قوانین مربوط به سفر شهروندان ترکیه به کشورهای اروپایی را تسهیل نکند. اظهارات وزیر خارجه ترکیه همزمان با تشدید تنش در روابط آنکارا و بروکسل پس از وقوع کودتای نظامی نافرجام ماه گذشته در ترکیه بوده است. اروپا به شدت از اقدامات سرکوب گرایانه دولت ترکیه در بازداشت و برکناری هزاران نفر به اتهام ارتباط داشتن با جنبش فتح الله گولن انتقاد کرده که این مساله به مذاق مقامهای ارشد ترکیه خوش نیامده است. اتحادیه اروپا بارها خواستار اصلاح قوانین مربوط به تروریسم در ترکیه شده است. یونکر در ادامه تصریح کرد: مساله سفر بدون ویزا که ارتباط مستقیم با توافقنامه مهاجرت دارد، می تواند از اول اکتبر اجرایی شود فقط به این شرط که همه شرایط لازم از سوی آنکارا تامین شود. وی در ادامه افزود: از قانون مقابله با تروریسم نمی‌توان برای زندانی کردن روشنفکرها، دانشمندان و روزنامه نگاران استفاده کرد. این مقابله با تروریسمی نیست که منظور و هدف ما بوده است. ترکیه بارها با درخواست اتحادیه اروپا برای تغییر قانون مقابله با تروریسم مخالفت کرده است. دولت ترکیه از زمان وقوع کودتا بیش از 17 هزار نفر را رسما دستگیر کرده و هزاران نفر دیگر را نیز از شغل های دولتی برکنار نموده است. براساس توافقی که چند ماه پیش میان مقامات آنکارا و اتحادیۀ اروپا حاصل شد، ترکیه به‌ازای ممانعت از ورود پناه‌جویان به قارۀ اروپا، امتیازاتی مانند پیشبرد مذاکرات برای پیوستن این کشور به اتحادیۀ اروپا و سفر بدون روادید شهروندانش به اروپا را دریافت می‎کرد؛ اما مقامات اروپایی تاکنون این امتیازات را به‌دلیل آنچه نقض حقوق شهروندی و سرکوبگری اردوغان در ترکیه دانسته‌‎اند، از آنکارا دریغ کرده‌اند. ترکیه، پیش از این با تعیین ضرب‌الاجل، به 28 کشور عضو اتحادیۀ اروپا مهلت داده بود تا پایان ماه ژوئن شهروندان ترکیه را از روادید معاف کنند. آنکارا معتقد است که اروپا به تعهدات خود بر اساس توافق صورت گرفته عمل نمی‌کند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731621/%D8%AA%D8%B1%DA%A9%DB%8C%D9%87-%D8%A8%D8%A7%DB%8C%D8%AF-%D8%B4%D8%B1%D8%A7%DB%8C%D8%B7-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%B3%D9%81%D8%B1-%D8%A8%D8%AF%D9%88%D9%86-%D9%88%DB%8C%D8%B2%D8%A7-%D8%B1%D8%A7-%D9%81%D8%B1%D8%A7%D9%87%D9%85-%DA%A9%D9%86%D8%AF</post_url>
<post_date>20160822</post_date>
<post_time>0708</post_time>
<username>info@basijnews.ir</username>
<post>
ترکیه باید شرایط لازم برای سفر بدون ویزا را فراهم کند رئیس کمیسیون اروپا بار دیگر از ترکیه خواست تا برای دستیابی به سفر بدون ویزای شهروندان ترک به کشورهای اروپایی، همه شرایط لازم را فراهم کند. به گزارش خبرگزاری بسیج به نقل از رویترز، ژان کلود یونکر رئیس کمیسیون اروپا روز یکشنبه در سخنانی تاکید کرد: شهروندان ترکیه تنها در صورتی از اکتبر قادر به استفاده از رژیم سفر بدون ویزا به کشورهای اروپایی خواهند بود که آنکارا همه شرایط لازم از جمله اصلاح قانون مقابله با تروریسم را مهیا و فراهم نماید. مولود چاوش اوغلو وزیر خارجه ترکیه اوایل ماه جاری تاکید کرده بود که آنکارا اجرای توافقنامه مهاجرت با اتحادیه اروپا را لغو خواهد کرد اگر بروکسل قوانین مربوط به سفر شهروندان ترکیه به کشورهای اروپایی را تسهیل نکند. اظهارات وزیر خارجه ترکیه همزمان با تشدید تنش در روابط آنکارا و بروکسل پس از وقوع کودتای نظامی نافرجام ماه گذشته در ترکیه بوده است. اروپا به شدت از اقدامات سرکوب گرایانه دولت ترکیه در بازداشت و برکناری هزاران نفر به اتهام ارتباط داشتن با جنبش فتح الله گولن انتقاد کرده که این مساله به مذاق مقامهای ارشد ترکیه خوش نیامده است. اتحادیه اروپا بارها خواستار اصلاح قوانین مربوط به تروریسم در ترکیه شده است. یونکر در ادامه تصریح کرد: مساله سفر بدون ویزا که ارتباط مستقیم با توافقنامه مهاجرت دارد، می تواند از اول اکتبر اجرایی شود فقط به این شرط که همه شرایط لازم از سوی آنکارا تامین شود. وی در ادامه افزود: از قانون مقابله با تروریسم نمی‌توان برای زندانی کردن روشنفکرها، دانشمندان و روزنامه نگاران استفاده کرد. این مقابله با تروریسمی نیست که منظور و هدف ما بوده است. ترکیه بارها با درخواست اتحادیه اروپا برای تغییر قانون مقابله با تروریسم مخالفت کرده است. دولت ترکیه از زمان وقوع کودتا بیش از 17 هزار نفر را رسما دستگیر کرده و هزاران نفر دیگر را نیز از شغل های دولتی برکنار نموده است. براساس توافقی که چند ماه پیش میان مقامات آنکارا و اتحادیۀ اروپا حاصل شد، ترکیه به‌ازای ممانعت از ورود پناه‌جویان به قارۀ اروپا، امتیازاتی مانند پیشبرد مذاکرات برای پیوستن این کشور به اتحادیۀ اروپا و سفر بدون روادید شهروندانش به اروپا را دریافت می‎کرد؛ اما مقامات اروپایی تاکنون این امتیازات را به‌دلیل آنچه نقض حقوق شهروندی و سرکوبگری اردوغان در ترکیه دانسته‌‎اند، از آنکارا دریغ کرده‌اند. ترکیه، پیش از این با تعیین ضرب‌الاجل، به 28 کشور عضو اتحادیۀ اروپا مهلت داده بود تا پایان ماه ژوئن شهروندان ترکیه را از روادید معاف کنند. آنکارا معتقد است که اروپا به تعهدات خود بر اساس توافق صورت گرفته عمل نمی‌کند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
