<?xml version="1.0" encoding="UTF-8"?>
<document>
<type>mainstream</type>
<forum>http://lasentinella.gelocal.it/rss/cronaca/</forum>
<forum_title>RSS Cronaca - La Sentinella del Canavese</forum_title>
<discussion_title>Ivrea, caos nomine per il Carnevale Gilardini: «Ormai è una farsa»</discussion_title>
<language>italian</language>
<gmt_offset></gmt_offset>
<topic_url>http://lasentinella.gelocal.it/ivrea/cronaca/2016/08/22/news/ivrea-caos-nomine-per-il-carnevale-gilardini-ormai-e-una-farsa-1.13992463</topic_url>
<topic_text>
carnevale ivrea 2017 22 agosto 2016 
IVREA. «Posso dire una cosa? Sono contento di non aver partecipato a questa farsa. Perché a questo punto, dopo avere dichiarato che le nomine dei consiglieri di amministrazione della Fondazione del Carnevale saranno resi noti dopo una riunione di maggioranza, è chiaro che ormai si tratta di una farsa, per non dire di peggio. E, soprattutto, che avevamo ragione noi». leggi anche: Ivrea, il Carnevale fa tremare la maggioranza Sulle nomine del cda della Fondazione il sindaco ha convocato per martedì una riunione tra i partiti che lo sostengono Tommaso Gilardini , capogruppo di Coscienza civica eporediese, è quello che, con il consigliere del suo gruppo Elvio Gambone , organizzatore per 15 anni del Carnevale ai tempi del Consorzio e con il collega Diego Borla , capogruppo di Forza Italia, aveva sottoscritto la mozione (poi condivisa dal Pd) per modificare lo statuto della Fondazione e attivare un percorso diverso per le nomine dei componenti del cda. Dopo un anno di discussioni e incontri, anche con le componenti del Carnevale, sostanzialmente non è stato cambiato nulla. E proprio sulle nomine del consiglio di amministrazione della Fondazione si è scatenato l’ultimo pasticciaccio estivo di lotte interne nel Pd che rischiano di incrinare la maggioranza che sostiene il sindaco Carlo Della Pepa. Per domani, martedì, è prevista, appunto, una riunione di maggioranza che dovrà essere decisiva per uscire dall’empasse che, dall’ultima settimana di luglio, impedisce di nominare il cda della Fondazione. leggi anche: Spunta un patteggiamento per bancarotta nel passato di Gillardi. Il presidente Alma ha affidato un lavoro al nipote 

Gilardini, su questa vicenda legata prima allo statuto di fatto non modificato e poi delle nomine del Carnevale che si trascinano ormai da settimane, non intende tacere o fare sconti alla maggioranza e al sindaco. E attacca duramente: «Trovo sia assolutamente irrispettoso dire che si fanno le nomine dopo una riunione di maggioranza. Lo statuto della Fondazione parla chiaro: il consiglio comunale dà dei nomi, le componenti ne danno altri e il sindaco sceglie. Basta. Che senso ha, allora, prendere i nomi dal Consiglio e dalle componenti se poi, alla fine, le decisioni si prendono dopo una riunione ristretta di maggioranza? Da dove arriva questa prassi? Cosa significa, che va concordata la spartizione dei posti? Davvero irrispettoso. Mi spiace anche dover dire che avevamo ragione noi, ma dopo quello che sta succedendo c’è ancora qualcuno convinto della bontà di uno statuto che si sta dimostrando talmente efficace da paralizzare l’attività della Fondazione? ». 
Gilardini, ovviamente, non ignora tutto il dibattito delle ultime settimane. 
La Sentinella di lunedì 22 agosto in un minuto Le notizie principali che trovate sulla Sentinella in edicola lunedì 22 agosto 
Anzi. E tenta l’affondo: «Io mi ero già espresso sulle vicende specifiche, però adesso il punto è un altro. Se ci sono problemi legati ad alcune persone e a imbarazzi, io dico anche, però, che nella rosa dei nomi indicati dal consiglio comunale ci sono candidati competenti che possono garantire maggiore serenità. Perché non sono presi in considerazione? Perché sono nomi che vengono dalla minoranza? Davvero mi riesce difficile capire che cosa abbiano che non va Roberto Petri e Andrea Barrel». Sulla questione dell’opportunità e degli imbarazzi, Gilardini tiene a ribadire un punto anche sul caso del presidente uscente (e unico candidato per quel ruolo) Alberto Alma: «È il sindaco che deve fare le sue valutazioni, ma io credo che serva serenità e sia necessario mettersi al riparo dalle polemiche. Fossi io, farei scelte anche politicamente dolorose per tutelare la manifestazione». Manifestazione importantissima per la città, ma che lo stesso sindaco Della Pepa, in un’intervista alla Sentinella, ha definito fragile per una serie di ragioni, dalle dimensioni alle esigenze di sicurezza, passando per gli aspetti economici. Proprio sugli aspetti economici, Gilardini replica a Della Pepa su un punto: «Il sindaco parla del bilanci sempre in attivo della Fondazione e davvero sono cose che non si possono più sentire. Io voglio solo ricordare che la Fondazione incassa i ticket e i contributi e che i costi maggiori di realizzazione della festa sono pagati direttamente dal Comune (pulizia, smaltimento arance, installazione e rimozione reti, lavaggio strade e caditoie, straordinario del personale, per circa altri 300mila euro, ndr ). È ora di smetterla. Ci mancherebbe che il bilancio non fosse in utile. Piuttosto, lavoriamo insieme per dare sostenibilità alla manifestazione sviluppandone le potenzialità turistiche ancora inespresse e, soprattutto, senza continuare ad attingere dalle tasche dei cittadini». 
©RIPRODUZIONE RISERVATA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://lasentinella.gelocal.it/ivrea/cronaca/2016/08/22/news/ivrea-caos-nomine-per-il-carnevale-gilardini-ormai-e-una-farsa-1.13992463</post_url>
<post_date>20160822</post_date>
<post_time>0730</post_time>
<username></username>
<post>
carnevale ivrea 2017 22 agosto 2016 
IVREA. «Posso dire una cosa? Sono contento di non aver partecipato a questa farsa. Perché a questo punto, dopo avere dichiarato che le nomine dei consiglieri di amministrazione della Fondazione del Carnevale saranno resi noti dopo una riunione di maggioranza, è chiaro che ormai si tratta di una farsa, per non dire di peggio. E, soprattutto, che avevamo ragione noi». leggi anche: Ivrea, il Carnevale fa tremare la maggioranza Sulle nomine del cda della Fondazione il sindaco ha convocato per martedì una riunione tra i partiti che lo sostengono Tommaso Gilardini , capogruppo di Coscienza civica eporediese, è quello che, con il consigliere del suo gruppo Elvio Gambone , organizzatore per 15 anni del Carnevale ai tempi del Consorzio e con il collega Diego Borla , capogruppo di Forza Italia, aveva sottoscritto la mozione (poi condivisa dal Pd) per modificare lo statuto della Fondazione e attivare un percorso diverso per le nomine dei componenti del cda. Dopo un anno di discussioni e incontri, anche con le componenti del Carnevale, sostanzialmente non è stato cambiato nulla. E proprio sulle nomine del consiglio di amministrazione della Fondazione si è scatenato l’ultimo pasticciaccio estivo di lotte interne nel Pd che rischiano di incrinare la maggioranza che sostiene il sindaco Carlo Della Pepa. Per domani, martedì, è prevista, appunto, una riunione di maggioranza che dovrà essere decisiva per uscire dall’empasse che, dall’ultima settimana di luglio, impedisce di nominare il cda della Fondazione. leggi anche: Spunta un patteggiamento per bancarotta nel passato di Gillardi. Il presidente Alma ha affidato un lavoro al nipote 

Gilardini, su questa vicenda legata prima allo statuto di fatto non modificato e poi delle nomine del Carnevale che si trascinano ormai da settimane, non intende tacere o fare sconti alla maggioranza e al sindaco. E attacca duramente: «Trovo sia assolutamente irrispettoso dire che si fanno le nomine dopo una riunione di maggioranza. Lo statuto della Fondazione parla chiaro: il consiglio comunale dà dei nomi, le componenti ne danno altri e il sindaco sceglie. Basta. Che senso ha, allora, prendere i nomi dal Consiglio e dalle componenti se poi, alla fine, le decisioni si prendono dopo una riunione ristretta di maggioranza? Da dove arriva questa prassi? Cosa significa, che va concordata la spartizione dei posti? Davvero irrispettoso. Mi spiace anche dover dire che avevamo ragione noi, ma dopo quello che sta succedendo c’è ancora qualcuno convinto della bontà di uno statuto che si sta dimostrando talmente efficace da paralizzare l’attività della Fondazione? ». 
Gilardini, ovviamente, non ignora tutto il dibattito delle ultime settimane. 
La Sentinella di lunedì 22 agosto in un minuto Le notizie principali che trovate sulla Sentinella in edicola lunedì 22 agosto 
Anzi. E tenta l’affondo: «Io mi ero già espresso sulle vicende specifiche, però adesso il punto è un altro. Se ci sono problemi legati ad alcune persone e a imbarazzi, io dico anche, però, che nella rosa dei nomi indicati dal consiglio comunale ci sono candidati competenti che possono garantire maggiore serenità. Perché non sono presi in considerazione? Perché sono nomi che vengono dalla minoranza? Davvero mi riesce difficile capire che cosa abbiano che non va Roberto Petri e Andrea Barrel». Sulla questione dell’opportunità e degli imbarazzi, Gilardini tiene a ribadire un punto anche sul caso del presidente uscente (e unico candidato per quel ruolo) Alberto Alma: «È il sindaco che deve fare le sue valutazioni, ma io credo che serva serenità e sia necessario mettersi al riparo dalle polemiche. Fossi io, farei scelte anche politicamente dolorose per tutelare la manifestazione». Manifestazione importantissima per la città, ma che lo stesso sindaco Della Pepa, in un’intervista alla Sentinella, ha definito fragile per una serie di ragioni, dalle dimensioni alle esigenze di sicurezza, passando per gli aspetti economici. Proprio sugli aspetti economici, Gilardini replica a Della Pepa su un punto: «Il sindaco parla del bilanci sempre in attivo della Fondazione e davvero sono cose che non si possono più sentire. Io voglio solo ricordare che la Fondazione incassa i ticket e i contributi e che i costi maggiori di realizzazione della festa sono pagati direttamente dal Comune (pulizia, smaltimento arance, installazione e rimozione reti, lavaggio strade e caditoie, straordinario del personale, per circa altri 300mila euro, ndr ). È ora di smetterla. Ci mancherebbe che il bilancio non fosse in utile. Piuttosto, lavoriamo insieme per dare sostenibilità alla manifestazione sviluppandone le potenzialità turistiche ancora inespresse e, soprattutto, senza continuare ad attingere dalle tasche dei cittadini». 
©RIPRODUZIONE RISERVATA
</post>
<signature>

</signature>
<external_links>

</external_links>
<country>IT</country>
<main_image>http://lasentinella.gelocal.it/polopoly_fs/1.13992462.1471791484!/httpImage/image.jpg_gen/derivatives/detail_558/image.jpg</main_image>
</document>
