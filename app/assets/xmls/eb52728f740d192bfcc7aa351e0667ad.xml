<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Mycket på spel i spelparadiset Macao - Nyheter - Affärsliv</discussion_title>
<language>swedish</language>
<gmt_offset></gmt_offset>
<topic_url>http://www.affarsliv.com/om4261281</topic_url>
<topic_text>
Mycket på spel i spelparadiset Macao 09:39 | 16-08-22 
Ägaren Steve Wynn kallar själv hotellet &quot;inte störst men bäst&quot;. 
Prislappen är i alla fall gigantisk, drygt 35 miljarder svenska kronor. 
Med det hoppas han vända en nedåtgående trend i spelparadiset Macao. 
Förutom 1 700 rum finns där luftburna gondoler, ett Eiffeltorn i miniatyr, och olika konstverk värderade till 800 miljoner kronor. 
&quot;Wynn Palace&quot; som det kombinerade casinot och hotellet heter är ett överflöd av svulstig lyx för en kostnad motsvarande halva Sveriges hälso- och sjukvårdsbudget. 
Frågan är dock om det räcker? 
Den som nu synar spelmarknaden på riktigt i regionen Macao är Steve Wynn, amerikansk hotellmagnat och byggherre som gjort sig en förmögenhet med olika casinon i Las Vegas och även tidigare verksam i Macao. Nu tar han dock en risk, menar en del när Wynn Palace i dag öppnar officiellt i regionen. Stor kostnad 
Richard Huang, analytiker vid japanska finansbolaget Nomura, påtalar i en intervju med Reuters att en svikande marknad i kombination med tuff konkurrens gör att Wynn nu tvingats gräva djupt i plånboken. Vi ska inte vara alltför optimistiska. Om Wynn hade vetat att marknaden skulle ha pekat uppåt skulle man inte ha investerat fyra miljarder dollar utan snarare en miljard, säger Richard Huang. 
Kinas ekonomiska inbromsning i kombination med kamp mot korruption har gjort att spelintäkterna i Macao rasat från att ha legat på över 40 miljarder dollar årligen under 2013-14 till cirka hälften förra året. Tuff konkurrens 
Storspelarna, sådana som kan spela för drygt två miljoner kronor om dagen, är numera sällsynta men ska nu lockas tillbaka. Steve Wynn har dock tuff konkurrens framför sig. I september öppnar en annan hotellgrupp ett nytt komplex, &quot;Parisian Macao&quot; för en kostnad av drygt 23 miljarder. Nästa år väntas MGM Resorts slå upp dörrarna till sitt nya hotell. Kostnad: 21 miljarder. Det här är fortfarande den ledande marknaden i världen och det bästa som hänt i mitt liv är när jag fick börja göra affärer i Macao, säger Wynn själv i en intervju med South China Morning Post. Jag har byggt hotell i 47 år. Vi har aldrig sagt att det här hotellet ska vara det största men det kommer att vara det bästa. 
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.affarsliv.com/om4261281</post_url>
<post_date>20160822</post_date>
<post_time></post_time>
<username></username>
<post>
Mycket på spel i spelparadiset Macao 09:39 | 16-08-22 
Ägaren Steve Wynn kallar själv hotellet &quot;inte störst men bäst&quot;. 
Prislappen är i alla fall gigantisk, drygt 35 miljarder svenska kronor. 
Med det hoppas han vända en nedåtgående trend i spelparadiset Macao. 
Förutom 1 700 rum finns där luftburna gondoler, ett Eiffeltorn i miniatyr, och olika konstverk värderade till 800 miljoner kronor. 
&quot;Wynn Palace&quot; som det kombinerade casinot och hotellet heter är ett överflöd av svulstig lyx för en kostnad motsvarande halva Sveriges hälso- och sjukvårdsbudget. 
Frågan är dock om det räcker? 
Den som nu synar spelmarknaden på riktigt i regionen Macao är Steve Wynn, amerikansk hotellmagnat och byggherre som gjort sig en förmögenhet med olika casinon i Las Vegas och även tidigare verksam i Macao. Nu tar han dock en risk, menar en del när Wynn Palace i dag öppnar officiellt i regionen. Stor kostnad 
Richard Huang, analytiker vid japanska finansbolaget Nomura, påtalar i en intervju med Reuters att en svikande marknad i kombination med tuff konkurrens gör att Wynn nu tvingats gräva djupt i plånboken. Vi ska inte vara alltför optimistiska. Om Wynn hade vetat att marknaden skulle ha pekat uppåt skulle man inte ha investerat fyra miljarder dollar utan snarare en miljard, säger Richard Huang. 
Kinas ekonomiska inbromsning i kombination med kamp mot korruption har gjort att spelintäkterna i Macao rasat från att ha legat på över 40 miljarder dollar årligen under 2013-14 till cirka hälften förra året. Tuff konkurrens 
Storspelarna, sådana som kan spela för drygt två miljoner kronor om dagen, är numera sällsynta men ska nu lockas tillbaka. Steve Wynn har dock tuff konkurrens framför sig. I september öppnar en annan hotellgrupp ett nytt komplex, &quot;Parisian Macao&quot; för en kostnad av drygt 23 miljarder. Nästa år väntas MGM Resorts slå upp dörrarna till sitt nya hotell. Kostnad: 21 miljarder. Det här är fortfarande den ledande marknaden i världen och det bästa som hänt i mitt liv är när jag fick börja göra affärer i Macao, säger Wynn själv i en intervju med South China Morning Post. Jag har byggt hotell i 47 år. Vi har aldrig sagt att det här hotellet ska vara det största men det kommer att vara det bästa. 
</post>
<signature>

</signature>
<external_links>

</external_links>
<country>SE</country>
<main_image>http://www.affarsliv.com/public/site-specific/al/img/share_noimage.jpg</main_image>
</document>
