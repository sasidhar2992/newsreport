<?xml version="1.0" encoding="UTF-8"?>
<document>
<type>mainstream</type>
<forum>http://breakingnews.nationtv.tv/rss/breakhot.xml</forum>
<forum_title>Breaking News : ข่าวด่วน</forum_title>
<discussion_title>14:46 น. “ประวิตร”ย้ำผบ.เหล่าทัพเข้มงวดความปลอดภัย หลังระเบิดใต้</discussion_title>
<language>thai</language>
<gmt_offset></gmt_offset>
<topic_url>http://breakingnews.nationtv.tv/home/read.php?newsid=792025</topic_url>
<topic_text>
พล.ต.คงชีพ ตันตระวานิช โฆษกกระทรวงกลาโหม แถลงผลการประชุมสภากลาโหม โดยมีพล.อ.ประวิตร วงษ์สุวรรณ รองนายกรัฐมนตรี และรมว.กลาโหม เป็นประธาน ในเรื่องการดูแลความปลอดภัยประชาชนและการรักษาความสงบภายในประเทศ ภายหลังการก่อเหตุร้าย ในพื้นที่ท่องเที่ยวของหลายจังหวัดทางภาคใต้ที่ผ่านมา เป็นความตั้งใจของกลุ่มขบวนการ ทำลายชาติ ที่ต้องการให้ประชาชนตื่นตระหนก สับสนและไม่ปลอดภัย เกิดการชะลอตัวทางเศรษฐกิจ โดยประสงค์ให้รัฐขาดความเชื่อมั่น จากประชาชนและการยอมรับจากต่างประเทศ ซึ่งเป็นสถานการณ์ที่อ่อนไหวต่อกิจการภายในประเทศ พล.ต.คงชีพ กล่าวว่า พล.อ.ประวิตร ได้กำชับให้หน่วยขึ้นตรงกระทรวงกลาโหมและเหล่าทัพ ตั้งอยู่ในความไม่ประมาท เพิ่มความเข้มงวดต่อมาตรการรักษาความปลอดภัย ทั้งที่ตั้งหน่วยและสถานที่สำคัญในความรับผิดชอบ รวมทั้งประสานและส่งเสริมการทำงานร่วมกันทั้งหน่วยงานภาครัฐและเอกชนอย่างใกล้ชิด ขณะเดียวกัน ให้ร่วมกันสร้างและขยายเครือข่ายภาคประชาชน ให้มีความตระหนักรู้และมีส่วนร่วมกัน ในการรักษาความปลอดภัยในเมืองร่วมกับภาครัฐให้มากขึ้นควบคู่กับการศึกษาเป็นบทเรียนและขยายการเรียนรู้ ทำความเข้าใจกับประชาชนถึงแนวทางปฏิบัติร่วมกันให้มากขึ้น โดยเฉพาะการส่งต่อภาพและข้อความที่ไม่สมควรโดยขาดการไตร่ตรอง ผ่าน Social Media ที่อาจมีผลกระทบต่อการทำงานของเจ้าหน้าที่ สิทธิส่วนบุคคล หรือภาพลักษณ์ของประเทศ ทั้งนี้ เพื่อให้ประชาชนได้เรียนรู้ ปรับตัวและมีส่วนร่วมกัน ดูแลและสร้างสภาพแวดล้อมที่ปลอดภัยของสังคมเมือง เพื่อให้สามารถดำรงชีวิตอย่างสงบสุขได้ ในภาวะสังคมของการมีภัยคุกคามที่หลากหลายรูปแบบมากขึ้น อยากขอเวลาเจ้าหน้าที่ทำงาน เนื่องจากเป็นเรื่องละเอียดอ่อน ส่งผลกระทบต่อประเทศและความปลอดภัยของประชาชน เชื่อว่าอีกไม่นานนี้จะมีความชัดเจน และทางคณะรักษาความสงบแห่งชาติ(คสช.) จะแถลงรายละเอียดให้ทราบ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://breakingnews.nationtv.tv/home/read.php?newsid=792025</post_url>
<post_date>20160822</post_date>
<post_time>0746</post_time>
<username></username>
<post>
พล.ต.คงชีพ ตันตระวานิช โฆษกกระทรวงกลาโหม แถลงผลการประชุมสภากลาโหม โดยมีพล.อ.ประวิตร วงษ์สุวรรณ รองนายกรัฐมนตรี และรมว.กลาโหม เป็นประธาน ในเรื่องการดูแลความปลอดภัยประชาชนและการรักษาความสงบภายในประเทศ ภายหลังการก่อเหตุร้าย ในพื้นที่ท่องเที่ยวของหลายจังหวัดทางภาคใต้ที่ผ่านมา เป็นความตั้งใจของกลุ่มขบวนการ ทำลายชาติ ที่ต้องการให้ประชาชนตื่นตระหนก สับสนและไม่ปลอดภัย เกิดการชะลอตัวทางเศรษฐกิจ โดยประสงค์ให้รัฐขาดความเชื่อมั่น จากประชาชนและการยอมรับจากต่างประเทศ ซึ่งเป็นสถานการณ์ที่อ่อนไหวต่อกิจการภายในประเทศ พล.ต.คงชีพ กล่าวว่า พล.อ.ประวิตร ได้กำชับให้หน่วยขึ้นตรงกระทรวงกลาโหมและเหล่าทัพ ตั้งอยู่ในความไม่ประมาท เพิ่มความเข้มงวดต่อมาตรการรักษาความปลอดภัย ทั้งที่ตั้งหน่วยและสถานที่สำคัญในความรับผิดชอบ รวมทั้งประสานและส่งเสริมการทำงานร่วมกันทั้งหน่วยงานภาครัฐและเอกชนอย่างใกล้ชิด ขณะเดียวกัน ให้ร่วมกันสร้างและขยายเครือข่ายภาคประชาชน ให้มีความตระหนักรู้และมีส่วนร่วมกัน ในการรักษาความปลอดภัยในเมืองร่วมกับภาครัฐให้มากขึ้นควบคู่กับการศึกษาเป็นบทเรียนและขยายการเรียนรู้ ทำความเข้าใจกับประชาชนถึงแนวทางปฏิบัติร่วมกันให้มากขึ้น โดยเฉพาะการส่งต่อภาพและข้อความที่ไม่สมควรโดยขาดการไตร่ตรอง ผ่าน Social Media ที่อาจมีผลกระทบต่อการทำงานของเจ้าหน้าที่ สิทธิส่วนบุคคล หรือภาพลักษณ์ของประเทศ ทั้งนี้ เพื่อให้ประชาชนได้เรียนรู้ ปรับตัวและมีส่วนร่วมกัน ดูแลและสร้างสภาพแวดล้อมที่ปลอดภัยของสังคมเมือง เพื่อให้สามารถดำรงชีวิตอย่างสงบสุขได้ ในภาวะสังคมของการมีภัยคุกคามที่หลากหลายรูปแบบมากขึ้น อยากขอเวลาเจ้าหน้าที่ทำงาน เนื่องจากเป็นเรื่องละเอียดอ่อน ส่งผลกระทบต่อประเทศและความปลอดภัยของประชาชน เชื่อว่าอีกไม่นานนี้จะมีความชัดเจน และทางคณะรักษาความสงบแห่งชาติ(คสช.) จะแถลงรายละเอียดให้ทราบ
</post>
<signature>

</signature>
<external_links>

</external_links>
<country>TV</country>
<main_image>http://breakingnews.nationtv.tv/home/images_layout/breakingnews_fb_defaults.jpg</main_image>
</document>
