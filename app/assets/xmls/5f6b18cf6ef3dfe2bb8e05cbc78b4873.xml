<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>رقابت ۸۷ بانوی قرآنی در مسابقات قرآن استان تهران</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386261/%D8%B1%D9%82%D8%A7%D8%A8%D8%AA-%DB%B8%DB%B7-%D8%A8%D8%A7%D9%86%D9%88%DB%8C-%D9%82%D8%B1%D8%A2%D9%86%DB%8C-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D9%82%D8%B1%D8%A2%D9%86-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86</topic_url>
<topic_text>
رقابت ۸۷ بانوی قرآنی در مسابقات قرآن استان تهران مسابقات قرآن استان تهران از روز گذشته با رقابت ۸۷ بانوی قرآنی آغاز و این مسابقات از فردا با آغاز رقابت برادران پی‌گیری می‌شود. به گزارش بولتن نیوز، سی‌ونهمین دوره مسابقات قرآن استان تهران از روز گذشته با رقابت ۸۷ خواهر در امامزاده عبدالله شهرری آغاز و این رقابت‌ها از فردا با مسابقات برادران پی‌گیری می‌شود.در این دوره از رقابت‌ها ۲۰۴ شرکت‌کننده زن و مرد با هم به رقابت‌ می‌پردازند که این افراد از بین حدود ۲۰۰ هزار شرکت کننده مرحله شهرستانی انتخاب شده‌اند.این مسابقات در رشته‌های رشته‌های حفظ 5 جزء، جزء 10، 20 جزء و کل قرآن کریم به همراه رشته‌های قرائت تحقیق، ترتیل، اذان و دعا‌خوانی برگزار می‌شود، البته رشته اذان برای خانم‌ها برگزار نمی‌شود.در بخش بانوان این رقابت‌ها به ترتیب خانم‌‌ها معصومه عباسی‌نظری، خان‌بابا و مسلمی در بخش‌های تجوید، وقف و ابتداء و صحت حفظ قرآن کریم به امر داوری مسابقات خواهند پرداخت. همچنین در بخش‌های صوت و لحن نیز به ترتیب راضیه جمالی و فرشته‌ نافذکلام به عنوان داوران این رقابت‌ها در بخش بانوان معرفی شده‌اند.در بخش آقایان محمدرضا ابوالقاسمی و بهروز یاریگل به عنوان داور بخش تجوید، کریم دولتی و معتز‌ آقایی نیز به عنوان داوران بخش وقف و ابتدا قضاوت می‌کنند، همچنین در بخش صحت حفظ امیر آقایی و معتز آقایی، در بخش لحن احمد ابوالقاسمی و قاسم رضیعی و در بخش صوت نیز حسن ربیعیان، صالح اطهری‌فرد و سیدحسین موسوی به عنوان داور معرفی شده‌اند.برگزیدگان این رقابت‌ها ضمن دریافت جوایز نفیس جواز حضور در مسابقات سراسری قرآن کریم را بدست می‌آورند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386261/%D8%B1%D9%82%D8%A7%D8%A8%D8%AA-%DB%B8%DB%B7-%D8%A8%D8%A7%D9%86%D9%88%DB%8C-%D9%82%D8%B1%D8%A2%D9%86%DB%8C-%D8%AF%D8%B1-%D9%85%D8%B3%D8%A7%D8%A8%D9%82%D8%A7%D8%AA-%D9%82%D8%B1%D8%A2%D9%86-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86</post_url>
<post_date>20160822</post_date>
<post_time>0623</post_time>
<username>info@bultannews.com</username>
<post>
رقابت ۸۷ بانوی قرآنی در مسابقات قرآن استان تهران مسابقات قرآن استان تهران از روز گذشته با رقابت ۸۷ بانوی قرآنی آغاز و این مسابقات از فردا با آغاز رقابت برادران پی‌گیری می‌شود. به گزارش بولتن نیوز، سی‌ونهمین دوره مسابقات قرآن استان تهران از روز گذشته با رقابت ۸۷ خواهر در امامزاده عبدالله شهرری آغاز و این رقابت‌ها از فردا با مسابقات برادران پی‌گیری می‌شود.در این دوره از رقابت‌ها ۲۰۴ شرکت‌کننده زن و مرد با هم به رقابت‌ می‌پردازند که این افراد از بین حدود ۲۰۰ هزار شرکت کننده مرحله شهرستانی انتخاب شده‌اند.این مسابقات در رشته‌های رشته‌های حفظ 5 جزء، جزء 10، 20 جزء و کل قرآن کریم به همراه رشته‌های قرائت تحقیق، ترتیل، اذان و دعا‌خوانی برگزار می‌شود، البته رشته اذان برای خانم‌ها برگزار نمی‌شود.در بخش بانوان این رقابت‌ها به ترتیب خانم‌‌ها معصومه عباسی‌نظری، خان‌بابا و مسلمی در بخش‌های تجوید، وقف و ابتداء و صحت حفظ قرآن کریم به امر داوری مسابقات خواهند پرداخت. همچنین در بخش‌های صوت و لحن نیز به ترتیب راضیه جمالی و فرشته‌ نافذکلام به عنوان داوران این رقابت‌ها در بخش بانوان معرفی شده‌اند.در بخش آقایان محمدرضا ابوالقاسمی و بهروز یاریگل به عنوان داور بخش تجوید، کریم دولتی و معتز‌ آقایی نیز به عنوان داوران بخش وقف و ابتدا قضاوت می‌کنند، همچنین در بخش صحت حفظ امیر آقایی و معتز آقایی، در بخش لحن احمد ابوالقاسمی و قاسم رضیعی و در بخش صوت نیز حسن ربیعیان، صالح اطهری‌فرد و سیدحسین موسوی به عنوان داور معرفی شده‌اند.برگزیدگان این رقابت‌ها ضمن دریافت جوایز نفیس جواز حضور در مسابقات سراسری قرآن کریم را بدست می‌آورند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
