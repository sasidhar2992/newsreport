<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>پیش بینی تولید ۴.۵میلیون تن مرکبات درکشور</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386243/%D9%BE%DB%8C%D8%B4-%D8%A8%DB%8C%D9%86%DB%8C-%D8%AA%D9%88%D9%84%DB%8C%D8%AF-%DB%B4%DB%B5%D9%85%DB%8C%D9%84%DB%8C%D9%88%D9%86-%D8%AA%D9%86-%D9%85%D8%B1%DA%A9%D8%A8%D8%A7%D8%AA-%D8%AF%D8%B1%DA%A9%D8%B4%D9%88%D8%B1</topic_url>
<topic_text>
پیش بینی تولید ۴.۵میلیون تن مرکبات درکشور مدیرعامل اتحادیه باغداران مازندران با بیان اینکه تولید مرکبات در سال جاری ۱۰ درصد افزایش دارد، گفت: پیش بینی می شود امسال ۴.۵ میلیون تن انواع مرکبات در کشور تولید شود. به گزارش بولتن نیوز، محمدرضا شعبانی وضعیت تولید مرکبات در کشور را طی سال جاری بسیار مطلوب عنوان کرد و اظهارداشت: پیش بینی ما این است که میزان تولید مرکبات در سالجاری حدود ۱۰ درصد نسبت به سال گذشته افزایش داشته باشد. وی با بیان اینکه بر اساس پیش بینی های انجام گرفته، تولید مجموع مرکبات اعم از پرتقال، نارنگی، گریپ فروت و غیره در استان مازندران به ۲.۵ میلیون تن خواهد رسید، گفت: پیش بینی می شود مجموع تولید این محصولات در کشور ۴ میلیون و ۵۰۰ هزار تن باشد. مدیر عامل اتحادیه باغداران مازندران با اشاره به اینکه سال گذشته نیز در این زمینه با مازاد تولید مواجه بودیم، افزود: ضروری است که برای صادرات این محصولات مازاد از کشور، اقداماتی انجام بگیرد. اما متاسفانه زیرساختهایی که برای صادرات نیاز است در کشور ما هنوز وجود ندارد. شعبانی با تاکید بر اینکه ما همواره در بخش زیرساختهای صادرات با مشکلات فراوانی مواجه بوده ایم، اضافه کرد: به ویژه در بخش حمل و نقل مشکلات زیادی وجود دارد. وی ضمن انتقاد از اقدامات مسئولان در این زمینه ادامه داد: متاسفانه بیشتر وعده هایی که مسئولان می دهند بر روی کاغذ یا شعار است و هیچگاه اجرایی نمی شود که همین مسئله به مشکلات ما دامن زده است. مدیرعامل اتحادیه باغداران مازندران عدم بازاریابی مناسب را یکی دیگر از مشکلات ایران در زمینه صادرات محصولات کشاورزی دانست و گفت: دولت باید در این زمینه حمایت های جدی از تولید کنندگان و صادرکنندگان انجام دهد. شعبانی با بیان اینکه صادرات محصولات کشاورزی به کشورهای دوردست چندان امکان پذیر به نظر نمی رسد، افزود: ما باید بر روی کشورهای همسایه تمرکز کنیم و بازاریابی های خود را در همین کشورها انجام دهیم. وی تاکید کرد: نکته مهم این است که ابتدا باید زیرساختها آماده باشد و سپس ما اقدام به صادرات محصولات کنیم. به گفته مدیرعامل اتحادیه باغداران مازندران ارتقاء کیفیت بسته بندی محصولات صادراتی نیز یکی دیگر از مواردی است که در این زمینه باید مورد توجه قرار بگیرد. شعبانی با بیان اینکه عموم صادرکنندگان و تولید کنندگان درگیر مسائل مالیاتی هستند و مشکلات زیادی در این زمینه دارند، تصریح کرد: با شرایطی که در کشور وجود دارد، زیرساختهای صادراتی به کندی در حال فراهم شدن است و با این وضعیت باید سالیان سال صبر کنیم تا اتفاق مهمی در این زمینه رخ دهد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386243/%D9%BE%DB%8C%D8%B4-%D8%A8%DB%8C%D9%86%DB%8C-%D8%AA%D9%88%D9%84%DB%8C%D8%AF-%DB%B4%DB%B5%D9%85%DB%8C%D9%84%DB%8C%D9%88%D9%86-%D8%AA%D9%86-%D9%85%D8%B1%DA%A9%D8%A8%D8%A7%D8%AA-%D8%AF%D8%B1%DA%A9%D8%B4%D9%88%D8%B1</post_url>
<post_date>20160822</post_date>
<post_time>0614</post_time>
<username>info@bultannews.com</username>
<post>
پیش بینی تولید ۴.۵میلیون تن مرکبات درکشور مدیرعامل اتحادیه باغداران مازندران با بیان اینکه تولید مرکبات در سال جاری ۱۰ درصد افزایش دارد، گفت: پیش بینی می شود امسال ۴.۵ میلیون تن انواع مرکبات در کشور تولید شود. به گزارش بولتن نیوز، محمدرضا شعبانی وضعیت تولید مرکبات در کشور را طی سال جاری بسیار مطلوب عنوان کرد و اظهارداشت: پیش بینی ما این است که میزان تولید مرکبات در سالجاری حدود ۱۰ درصد نسبت به سال گذشته افزایش داشته باشد. وی با بیان اینکه بر اساس پیش بینی های انجام گرفته، تولید مجموع مرکبات اعم از پرتقال، نارنگی، گریپ فروت و غیره در استان مازندران به ۲.۵ میلیون تن خواهد رسید، گفت: پیش بینی می شود مجموع تولید این محصولات در کشور ۴ میلیون و ۵۰۰ هزار تن باشد. مدیر عامل اتحادیه باغداران مازندران با اشاره به اینکه سال گذشته نیز در این زمینه با مازاد تولید مواجه بودیم، افزود: ضروری است که برای صادرات این محصولات مازاد از کشور، اقداماتی انجام بگیرد. اما متاسفانه زیرساختهایی که برای صادرات نیاز است در کشور ما هنوز وجود ندارد. شعبانی با تاکید بر اینکه ما همواره در بخش زیرساختهای صادرات با مشکلات فراوانی مواجه بوده ایم، اضافه کرد: به ویژه در بخش حمل و نقل مشکلات زیادی وجود دارد. وی ضمن انتقاد از اقدامات مسئولان در این زمینه ادامه داد: متاسفانه بیشتر وعده هایی که مسئولان می دهند بر روی کاغذ یا شعار است و هیچگاه اجرایی نمی شود که همین مسئله به مشکلات ما دامن زده است. مدیرعامل اتحادیه باغداران مازندران عدم بازاریابی مناسب را یکی دیگر از مشکلات ایران در زمینه صادرات محصولات کشاورزی دانست و گفت: دولت باید در این زمینه حمایت های جدی از تولید کنندگان و صادرکنندگان انجام دهد. شعبانی با بیان اینکه صادرات محصولات کشاورزی به کشورهای دوردست چندان امکان پذیر به نظر نمی رسد، افزود: ما باید بر روی کشورهای همسایه تمرکز کنیم و بازاریابی های خود را در همین کشورها انجام دهیم. وی تاکید کرد: نکته مهم این است که ابتدا باید زیرساختها آماده باشد و سپس ما اقدام به صادرات محصولات کنیم. به گفته مدیرعامل اتحادیه باغداران مازندران ارتقاء کیفیت بسته بندی محصولات صادراتی نیز یکی دیگر از مواردی است که در این زمینه باید مورد توجه قرار بگیرد. شعبانی با بیان اینکه عموم صادرکنندگان و تولید کنندگان درگیر مسائل مالیاتی هستند و مشکلات زیادی در این زمینه دارند، تصریح کرد: با شرایطی که در کشور وجود دارد، زیرساختهای صادراتی به کندی در حال فراهم شدن است و با این وضعیت باید سالیان سال صبر کنیم تا اتفاق مهمی در این زمینه رخ دهد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
