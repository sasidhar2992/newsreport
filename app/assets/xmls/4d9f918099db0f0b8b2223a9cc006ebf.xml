<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>بازداشت سفیر ژاپن سوءتفاهم بود/سعودی ها به آینده خود بیاندیشند</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731643/%D8%A8%D8%A7%D8%B2%D8%AF%D8%A7%D8%B4%D8%AA-%D8%B3%D9%81%DB%8C%D8%B1-%DA%98%D8%A7%D9%BE%D9%86-%D8%B3%D9%88%D8%A1%D8%AA%D9%81%D8%A7%D9%87%D9%85-%D8%A8%D9%88%D8%AF%D8%B3%D8%B9%D9%88%D8%AF%DB%8C-%D9%87%D8%A7-%D8%A8%D9%87-%D8%A2%DB%8C%D9%86%D8%AF%D9%87-%D8%AE%D9%88%D8%AF-%D8%A8%DB%8C%D8%A7%D9%86%D8%AF%DB%8C%D8%B4%D9%86%D8%AF</topic_url>
<topic_text>
بازداشت سفیر ژاپن سوءتفاهم بود/سعودی ها به آینده خود بیاندیشند سخنگوی وزارت خارجه گفت: هیچ مسئولی تاکنون به این اتهام دستگیر نشده و اگر کسی دستگیر شده به دلایل دیگر بوده است. به گزارش سرویس سیاسی خبرگزاری بسیج ، بهرام قاسمی سخنگوی وزارت امور خارجه در نخستین نشست خبری خود با خبرنگاران که امروز صبح برگزار شد، در پاسخ به سوالی در خصوص سوال یکی از نمایندگان مجلس درباره اقدامات صورت گرفته جهت دریافت طلب ایران از آمریکا گفت: باید دید منظور کدام طلب است؛ بعد از انقلاب دعوی مختلفی، هم ما نسبت به آمریکا داشتیم هم آنها نسبت به ما که بخشی از آنها در دادگاه لاهه پیگیری و حل شده است و مباحثی هم هنوز به صورت ادعا وجود دارد. بهرامی در پاسخ به سوال دیگری درباره دستگیری برخی از مسئولان به دلیل دو تابعیتی بودن اظهار داشت: هیچ مسئولی تاکنون به این اتهام دستگیر نشده و اگر کسی دستگیر شده به دلایل دیگر بوده است. وی درخصوص سفر وزیر خارجه کشورمان به کوبا نیز گفت: بیش از 80 شرکت اقتصادی که عمدتا از بخش خصوصی هستند، ظریف را در سفر به آمریکای لاتین همراهی می کنند. سخنگوی وزارت خارجه برخی اخبار در خصوص بازداشت سفیر ژاپن در تهران را تایید نکرد و افزود: این موضوع یک سو تفاهمی بود که به دلیل نداشتن کارت شناسی و همراه سفیر با سفارت تماس گرفته و مشکل حل شد. بهرامی درباره استفاده روسیه از پایگاه هوایی نوژه نیز با بیان اینکه روابط ایران و روسیه راهبردی است، تاکید کرد: ما در این مورد توافق نامه ای با روسیه نداریم. وی ادامه داد: ایران و روسیه در موضوع مبارزه با داعش و تروریسم در منطقه اشتراک نظر دارند و برای ما امنیت مهم است و برای امنیت کشور از هیچ تلاشی کوتاهی نمی کنیم که یکی از موارد هم این بود که آنها (روس ها) با مجوز قبلی از منطقه ما استفاده کنند. سخنگوی وزارت خارجه با اشاره به برخی خبار مبنی بر برنامه سرکرده منفقین برای سفر به عربستان نیز گفت: عربستان دچار توهم جدی است و با توجه به مشکلاتی که در درون و منطقه دارد، دست به حرکاتی هیجانی می زند که راه به جایی نخواهد برد بهرامی با بیان اینکه عربستان به هر کاری برای فشار به ایران دست می زند، افزود: بهتر است آنها به آینده خود بیاندیشند و بدانند که ثبات در منطقه به نفع خود سعودی ها هم خواهد بود. ادامه دارد..
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731643/%D8%A8%D8%A7%D8%B2%D8%AF%D8%A7%D8%B4%D8%AA-%D8%B3%D9%81%DB%8C%D8%B1-%DA%98%D8%A7%D9%BE%D9%86-%D8%B3%D9%88%D8%A1%D8%AA%D9%81%D8%A7%D9%87%D9%85-%D8%A8%D9%88%D8%AF%D8%B3%D8%B9%D9%88%D8%AF%DB%8C-%D9%87%D8%A7-%D8%A8%D9%87-%D8%A2%DB%8C%D9%86%D8%AF%D9%87-%D8%AE%D9%88%D8%AF-%D8%A8%DB%8C%D8%A7%D9%86%D8%AF%DB%8C%D8%B4%D9%86%D8%AF</post_url>
<post_date>20160822</post_date>
<post_time>0710</post_time>
<username>info@basijnews.ir</username>
<post>
بازداشت سفیر ژاپن سوءتفاهم بود/سعودی ها به آینده خود بیاندیشند سخنگوی وزارت خارجه گفت: هیچ مسئولی تاکنون به این اتهام دستگیر نشده و اگر کسی دستگیر شده به دلایل دیگر بوده است. به گزارش سرویس سیاسی خبرگزاری بسیج ، بهرام قاسمی سخنگوی وزارت امور خارجه در نخستین نشست خبری خود با خبرنگاران که امروز صبح برگزار شد، در پاسخ به سوالی در خصوص سوال یکی از نمایندگان مجلس درباره اقدامات صورت گرفته جهت دریافت طلب ایران از آمریکا گفت: باید دید منظور کدام طلب است؛ بعد از انقلاب دعوی مختلفی، هم ما نسبت به آمریکا داشتیم هم آنها نسبت به ما که بخشی از آنها در دادگاه لاهه پیگیری و حل شده است و مباحثی هم هنوز به صورت ادعا وجود دارد. بهرامی در پاسخ به سوال دیگری درباره دستگیری برخی از مسئولان به دلیل دو تابعیتی بودن اظهار داشت: هیچ مسئولی تاکنون به این اتهام دستگیر نشده و اگر کسی دستگیر شده به دلایل دیگر بوده است. وی درخصوص سفر وزیر خارجه کشورمان به کوبا نیز گفت: بیش از 80 شرکت اقتصادی که عمدتا از بخش خصوصی هستند، ظریف را در سفر به آمریکای لاتین همراهی می کنند. سخنگوی وزارت خارجه برخی اخبار در خصوص بازداشت سفیر ژاپن در تهران را تایید نکرد و افزود: این موضوع یک سو تفاهمی بود که به دلیل نداشتن کارت شناسی و همراه سفیر با سفارت تماس گرفته و مشکل حل شد. بهرامی درباره استفاده روسیه از پایگاه هوایی نوژه نیز با بیان اینکه روابط ایران و روسیه راهبردی است، تاکید کرد: ما در این مورد توافق نامه ای با روسیه نداریم. وی ادامه داد: ایران و روسیه در موضوع مبارزه با داعش و تروریسم در منطقه اشتراک نظر دارند و برای ما امنیت مهم است و برای امنیت کشور از هیچ تلاشی کوتاهی نمی کنیم که یکی از موارد هم این بود که آنها (روس ها) با مجوز قبلی از منطقه ما استفاده کنند. سخنگوی وزارت خارجه با اشاره به برخی خبار مبنی بر برنامه سرکرده منفقین برای سفر به عربستان نیز گفت: عربستان دچار توهم جدی است و با توجه به مشکلاتی که در درون و منطقه دارد، دست به حرکاتی هیجانی می زند که راه به جایی نخواهد برد بهرامی با بیان اینکه عربستان به هر کاری برای فشار به ایران دست می زند، افزود: بهتر است آنها به آینده خود بیاندیشند و بدانند که ثبات در منطقه به نفع خود سعودی ها هم خواهد بود. ادامه دارد..
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
