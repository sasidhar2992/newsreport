<?xml version="1.0" encoding="UTF-8"?>
<document>
<type>mainstream</type>
<forum>http://klassa.bg//site/rss/category/60</forum>
<forum_title>Klassa.bg Rss - Имоти</forum_title>
<discussion_title>“Артекс инженеринг”: Политически игри върху несъществуваща детска площадка</discussion_title>
<language>bulgarian</language>
<gmt_offset></gmt_offset>
<topic_url>http://klassa.bg/News/Read/article/271274_%E2%80%9C%D0%90%D1%80%D1%82%D0%B5%D0%BA%D1%81+%D0%B8%D0%BD%D0%B6%D0%B5%D0%BD%D0%B5%D1%80%D0%B8%D0%BD%D0%B3%E2%80%9D%3A+%D0%9F%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8+%D0%B8%D0%B3%D1%80%D0%B8+%D0%B2%D1%8A%D1%80%D1%85%D1%83+%D0%BD%D0%B5%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%89%D0%B0+%D0%B4%D0%B5%D1%82%D1%81%D0%BA%D0%B0+%D0%BF%D0%BB%D0%BE%D1%89%D0%B0%D0%B4%D0%BA%D0%B0++</topic_url>
<topic_text>
Сподели: Снимка Леман Сали 
Компанията, която строи жилищна сграда на ул. “Русалка” и ул. “Буная” в район “Оборище”, отхвърля опита за изнудване в отворено писмо ВЪВ ВРЪЗКА с планирания за понеделник, 22 август, протест срещу строителството на жилищна сграда на ул. “Русалка” и ул. “Буная” срещу блок 34-38, ние от “Артекс инженеринг” заявяваме, че отказваме да бъдем замесени в политически игри, маскирани като грижа за децата и за града. Компанията отхвърля опита да бъде използвана като предлог за изнудване за оставки, за разправа със Столична община, район “Оборище”. Уверяваме обществеността в следното: Парцелът не е общински, а частен. Никога не е бил предвиждан за детска площадка и/или озеленяване. Винаги е бил в зона за жилищно строителство. На него досега е имало заведение (и то не е било детска сладкарница) и нещо като паркинг. Доколкото ни е известно, не е имало запитвания как да се превърне в детска площадка, нито инициативи в тази посока. Предвидената сграда в частния имот се строи с височина, по-ниска от допустимите за зоната (26 м). Отстоянията от сградите в съседни имоти са по-големи от изискваните. За опазването на големите дървета от източната част на имота е предвидено необходимото скъпоструващо укрепване. Предстоящият строеж спазва закона и всички нормативни уредби. В действащия Подробен устройствен план, одобрен със заповед РА50-171 от 18.3.2016 г. на главния архитект на София, в частния урегулиран поземлен имот 67,68,69,66 е предвидено свободно стоящо застрояване – жилищна сграда. Проектът за жилищна сграда е съгласуван във всички съгласувателни органи и има издадено от НАГ-София Разрешение за строеж №81 от 27.5.2016 г., подписано от главния архитект на София. Разрешението е влязло в сила на 13.5.2016 г. Това са фактите. Ние не знаем доколко “Инициативният комитет на гражданите” е запознат с тях. Допускаме, че е манипулиран, но това са фактите. Когато обаче фактите се изместят от лъжа, уж защитаваща интересите на децата, тогава с чувствата на хората се злоупотребява. Убедени сме, че в случая със строежа на ул. “Русалка” и ул. “Буная” комитетът е използван, за да се превърне в средство за политически натиск срещу общината. Търсят се оставки. Във фейсбук страницата си г-н Георги Кадиев услужливо предлага “връзка с организаторите на протеста”, призовава към участие в него. Не допускаме, че той не е осведомен относно фактите. Задайте си тогава въпроса защо го прави. “Заграбват детска площадка на ул. “Русалка” и ул. “Буная” – това е лъжа. Когато обаче тя се повтаря отново и отново, когато се раздухва с нови лъжи, дори невярващите в нея ще си мислят, че е по-добре да не се опитваш да правиш нищо у нас. Дори когато спазваш законите и разпоредбите, можеш да бъдеш подложен на натиск и от много страни да те подтикват да “направиш компромис” или направо да се откажеш. Има ли по-обезкуражаващи, по-тъжни, по-разрушителни фрази от “Няма смисъл” и “Сега ще ти кажа защо няма да стане”? Така ли ще възпитаваме децата и с такова съзнание ли младите ще започват работа? Нашата компания е за съзиданието и за ясните правила. Ако сравните снимките на строителните парцели “преди” и “след” нашата работа, ще видите, че оставяме среда със зеленина, значително подобрена инфраструктура и модерна сграда с ниски енергийни разходи. А ако става дума за детски площадки, може да посетите направената от нас в двора на църквата “Света Параскева”. Вярваме, че обществеността ще разграничи истината от манипулациите; вярваме в лоялната конкуренция сред колегите; вярваме, че съзидателните хора и компании имат добро бъдеще у нас. Благодарим на своите клиенти и приятели за подкрепата. Отворено писмо на “Артекс инженеринг” © www.24chasa.bg  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://klassa.bg/News/Read/article/271274_%E2%80%9C%D0%90%D1%80%D1%82%D0%B5%D0%BA%D1%81+%D0%B8%D0%BD%D0%B6%D0%B5%D0%BD%D0%B5%D1%80%D0%B8%D0%BD%D0%B3%E2%80%9D%3A+%D0%9F%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8+%D0%B8%D0%B3%D1%80%D0%B8+%D0%B2%D1%8A%D1%80%D1%85%D1%83+%D0%BD%D0%B5%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%89%D0%B0+%D0%B4%D0%B5%D1%82%D1%81%D0%BA%D0%B0+%D0%BF%D0%BB%D0%BE%D1%89%D0%B0%D0%B4%D0%BA%D0%B0++</post_url>
<post_date>20160822</post_date>
<post_time>0405</post_time>
<username></username>
<post>
Сподели: Снимка Леман Сали 
Компанията, която строи жилищна сграда на ул. “Русалка” и ул. “Буная” в район “Оборище”, отхвърля опита за изнудване в отворено писмо ВЪВ ВРЪЗКА с планирания за понеделник, 22 август, протест срещу строителството на жилищна сграда на ул. “Русалка” и ул. “Буная” срещу блок 34-38, ние от “Артекс инженеринг” заявяваме, че отказваме да бъдем замесени в политически игри, маскирани като грижа за децата и за града. Компанията отхвърля опита да бъде използвана като предлог за изнудване за оставки, за разправа със Столична община, район “Оборище”. Уверяваме обществеността в следното: Парцелът не е общински, а частен. Никога не е бил предвиждан за детска площадка и/или озеленяване. Винаги е бил в зона за жилищно строителство. На него досега е имало заведение (и то не е било детска сладкарница) и нещо като паркинг. Доколкото ни е известно, не е имало запитвания как да се превърне в детска площадка, нито инициативи в тази посока. Предвидената сграда в частния имот се строи с височина, по-ниска от допустимите за зоната (26 м). Отстоянията от сградите в съседни имоти са по-големи от изискваните. За опазването на големите дървета от източната част на имота е предвидено необходимото скъпоструващо укрепване. Предстоящият строеж спазва закона и всички нормативни уредби. В действащия Подробен устройствен план, одобрен със заповед РА50-171 от 18.3.2016 г. на главния архитект на София, в частния урегулиран поземлен имот 67,68,69,66 е предвидено свободно стоящо застрояване – жилищна сграда. Проектът за жилищна сграда е съгласуван във всички съгласувателни органи и има издадено от НАГ-София Разрешение за строеж №81 от 27.5.2016 г., подписано от главния архитект на София. Разрешението е влязло в сила на 13.5.2016 г. Това са фактите. Ние не знаем доколко “Инициативният комитет на гражданите” е запознат с тях. Допускаме, че е манипулиран, но това са фактите. Когато обаче фактите се изместят от лъжа, уж защитаваща интересите на децата, тогава с чувствата на хората се злоупотребява. Убедени сме, че в случая със строежа на ул. “Русалка” и ул. “Буная” комитетът е използван, за да се превърне в средство за политически натиск срещу общината. Търсят се оставки. Във фейсбук страницата си г-н Георги Кадиев услужливо предлага “връзка с организаторите на протеста”, призовава към участие в него. Не допускаме, че той не е осведомен относно фактите. Задайте си тогава въпроса защо го прави. “Заграбват детска площадка на ул. “Русалка” и ул. “Буная” – това е лъжа. Когато обаче тя се повтаря отново и отново, когато се раздухва с нови лъжи, дори невярващите в нея ще си мислят, че е по-добре да не се опитваш да правиш нищо у нас. Дори когато спазваш законите и разпоредбите, можеш да бъдеш подложен на натиск и от много страни да те подтикват да “направиш компромис” или направо да се откажеш. Има ли по-обезкуражаващи, по-тъжни, по-разрушителни фрази от “Няма смисъл” и “Сега ще ти кажа защо няма да стане”? Така ли ще възпитаваме децата и с такова съзнание ли младите ще започват работа? Нашата компания е за съзиданието и за ясните правила. Ако сравните снимките на строителните парцели “преди” и “след” нашата работа, ще видите, че оставяме среда със зеленина, значително подобрена инфраструктура и модерна сграда с ниски енергийни разходи. А ако става дума за детски площадки, може да посетите направената от нас в двора на църквата “Света Параскева”. Вярваме, че обществеността ще разграничи истината от манипулациите; вярваме в лоялната конкуренция сред колегите; вярваме, че съзидателните хора и компании имат добро бъдеще у нас. Благодарим на своите клиенти и приятели за подкрепата. Отворено писмо на “Артекс инженеринг” © www.24chasa.bg  
</post>
<signature>

</signature>
<external_links>

</external_links>
<country>BG</country>
<main_image></main_image>
</document>
