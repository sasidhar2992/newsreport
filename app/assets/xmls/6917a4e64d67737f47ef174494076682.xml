<?xml version="1.0" encoding="UTF-8"?>
<document>
<type>mainstream</type>
<forum>http://itna.ir/rssb5.-er48r6--4qhfle2m.puirug.r.xml</forum>
<forum_title>ايتنا - آخرين عناوين</forum_title>
<discussion_title>پهپاد به یاری تنیسورها می‌آید</discussion_title>
<language>persian</language>
<gmt_offset></gmt_offset>
<topic_url>http://itna.ir/fa/doc/news/44920/%D9%BE%D9%87%D9%BE%D8%A7%D8%AF-%DB%8C%D8%A7%D8%B1%DB%8C-%D8%AA%D9%86%DB%8C%D8%B3%D9%88%D8%B1%D9%87%D8%A7-%D9%85%DB%8C-%D8%A2%DB%8C%D8%AF</topic_url>
<topic_text>
پهپاد به یاری تنیسورها می‌آید   ۱۱:۵۸ ایتنا - Drone-ovic، می‌تواند با ارتقای کیفیت تمرینات ورزشی تنیسورها آنها را در سخت‌ترین شرایط تمرینی قرار دهد امروزه تکنولوژی در دنیای ورزش نیز نفوذ کرده و اگر تا دیروز تمرینات ورزشی فناورانه یک رؤیا محسوب می‌شد، حالا دیگر ورزشکاران رشته‌های مختلف می‌توانند از این قابلیت استفاده کنند. نمونه قابل تأمل و جالب این فناوری‌ها پهپادی است که می‌تواند بیشترین کمک را به تنیسورها بکند.به گزارش ایتنا از ایران‌آنلاین، این پهپاد کوچک که Drone-ovic نام دارد، می‌تواند با ارتقای کیفیت تمرینات ورزشی تنیسورها آنها را در سخت‌ترین شرایط تمرینی قرار دهد تا خود را هرچه بیشتر برای مسابقات آماده کنند و این برای ورزشکاران مسابقات ویمبلدون یک موفقیت بزرگ محسوب می‌شود. این پهپاد دارای محفظه‌ای است که توپ از آن رها می‌شود و بلافاصله بازی‌های تمرینی با ورزشکار آغاز می‌شود.این توپ ممکن است از هر زاویه‌ای و با هر قدرتی به سوی تنیسور پرتاب شود تا ورزشکار برای ضربه زدن به توپ به دنبال آن بدود به این ترتیب، هم قدرت بدنی تنیسور و هم میزان دقت و توجه وی بالا می‌رود که این بزرگ‌ترین دستاورد برای ورزشکاران این رشته محسوب می‌شود. گفته می‌شود این تمرین بسیار بیشتر از تمرینات معمولی به تنیسور کمک می‌کند تا پیشرفت داشته باشد.از سوی دیگر این پهپاد مجهز به یک دوربین با کیفیت 4K است که کوچک‌ترین حرکات تنیسور را در طول بازی ثبت می‌کند و اطلاعات آنالیز شده را در اختیار ورزشکار و مربی وی قرار می‌دهد تا بتواند تکنیک‌های خود را ارتقا دهد. هرچند هنوز این پهپاد به طور رسمی در اختیار ورزشکاران قرار نگرفته است ولی انتظار می‌رود در آینده، در یکی از مسابقات ویمبلدون شاهد مسابقه یک تنیسور با این پهپاد باشیم.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://itna.ir/fa/doc/news/44920/%D9%BE%D9%87%D9%BE%D8%A7%D8%AF-%DB%8C%D8%A7%D8%B1%DB%8C-%D8%AA%D9%86%DB%8C%D8%B3%D9%88%D8%B1%D9%87%D8%A7-%D9%85%DB%8C-%D8%A2%DB%8C%D8%AF</post_url>
<post_date>20160822</post_date>
<post_time>0728</post_time>
<username></username>
<post>
پهپاد به یاری تنیسورها می‌آید   ۱۱:۵۸ ایتنا - Drone-ovic، می‌تواند با ارتقای کیفیت تمرینات ورزشی تنیسورها آنها را در سخت‌ترین شرایط تمرینی قرار دهد امروزه تکنولوژی در دنیای ورزش نیز نفوذ کرده و اگر تا دیروز تمرینات ورزشی فناورانه یک رؤیا محسوب می‌شد، حالا دیگر ورزشکاران رشته‌های مختلف می‌توانند از این قابلیت استفاده کنند. نمونه قابل تأمل و جالب این فناوری‌ها پهپادی است که می‌تواند بیشترین کمک را به تنیسورها بکند.به گزارش ایتنا از ایران‌آنلاین، این پهپاد کوچک که Drone-ovic نام دارد، می‌تواند با ارتقای کیفیت تمرینات ورزشی تنیسورها آنها را در سخت‌ترین شرایط تمرینی قرار دهد تا خود را هرچه بیشتر برای مسابقات آماده کنند و این برای ورزشکاران مسابقات ویمبلدون یک موفقیت بزرگ محسوب می‌شود. این پهپاد دارای محفظه‌ای است که توپ از آن رها می‌شود و بلافاصله بازی‌های تمرینی با ورزشکار آغاز می‌شود.این توپ ممکن است از هر زاویه‌ای و با هر قدرتی به سوی تنیسور پرتاب شود تا ورزشکار برای ضربه زدن به توپ به دنبال آن بدود به این ترتیب، هم قدرت بدنی تنیسور و هم میزان دقت و توجه وی بالا می‌رود که این بزرگ‌ترین دستاورد برای ورزشکاران این رشته محسوب می‌شود. گفته می‌شود این تمرین بسیار بیشتر از تمرینات معمولی به تنیسور کمک می‌کند تا پیشرفت داشته باشد.از سوی دیگر این پهپاد مجهز به یک دوربین با کیفیت 4K است که کوچک‌ترین حرکات تنیسور را در طول بازی ثبت می‌کند و اطلاعات آنالیز شده را در اختیار ورزشکار و مربی وی قرار می‌دهد تا بتواند تکنیک‌های خود را ارتقا دهد. هرچند هنوز این پهپاد به طور رسمی در اختیار ورزشکاران قرار نگرفته است ولی انتظار می‌رود در آینده، در یکی از مسابقات ویمبلدون شاهد مسابقه یک تنیسور با این پهپاد باشیم.
</post>
<signature>

</signature>
<external_links>

</external_links>
<country>IR</country>
<main_image>http://itna.ir/images/docs/000044/n00044920-b.jpg</main_image>
</document>
