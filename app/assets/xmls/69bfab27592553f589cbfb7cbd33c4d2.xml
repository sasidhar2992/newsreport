<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>فراری‌های فقیر؛ واقعیت خاموش بوشهر</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731609/%D9%81%D8%B1%D8%A7%D8%B1%DB%8C%E2%80%8C%D9%87%D8%A7%DB%8C-%D9%81%D9%82%DB%8C%D8%B1-%D9%88%D8%A7%D9%82%D8%B9%DB%8C%D8%AA-%D8%AE%D8%A7%D9%85%D9%88%D8%B4-%D8%A8%D9%88%D8%B4%D9%87%D8%B1</topic_url>
<topic_text>
فراری‌های فقیر؛ واقعیت خاموش بوشهر مدیرکل آموزش و پرورش بوشهر آمار مدیرکل آسیب های وزارت رفاه درباره دانش آموزان بازمانده از تحصیل را تکذیب کرد، ضمن اینکه دلیل اصلی این موضوع ازدواج زودهنگام می داند. به گزارش خبرگزاری بسیج از بوشهر، دو سال پیش بود که وزیر آموزش و پرورش اعلام کرد برای پیدا کردن کودکان بازمانده از تحصیل خانه به خانه خواهند گشت. با این حال آمار ترک تحصیل‌ها نشان می‌دهد این خانه‌گردی‌ها چندان توفیقی نداشته است و آمارهای اعلام شده از استان‌های محروم و مرزی از میزان دانش‌آموزان بازمانده از تحصیل، رقم رضایت‌بخشی نیست . به گزارش «خلیج فارس»؛ تازه ترین آمار در حاشیه سفر اخیر وزیر کار به بوشهر مطرح شد، جایی که روزبه کردونی، مدیرکل آسیب‌های اجتماعی وزارت کار و رفاه در نشست شورای اشتغال استان بوشهر گفت: شمار کودکان بازمانده از تحصیل شناسایی شده در استان بوشهر ۱۳هزار است . رقمی که ناصر کرمی، مدیر کل آموزش و پرورش استان آن را تکذیب کرد و شمار دانش‌آموزانی را که در سال تحصیلی گذشته در این استان ترک تحصیل کرده‌اند حدود پنج هزار نفر در مقاطع تحصیلی مختلف دانست و رقم‌های تفکیکی آن را نیز ارائه کرد که در جدول عنوان شده است . با این حال به نظر می‌رسد حتی این آمار، که 3 درصد کل جمعیت دانش‌آموزی این استان را تشکیل می‌دهد، رقم قابل توجهی است که نیاز به بررسی جدی دارد . دلایل ترک تحصیل از نظر مقامات رسمی مدیر کل آموزش و پرورش استان بوشهر در گفتگو با «فرهیختگان» می‌گوید: در این استان کمبود مدرسه وجود ندارد بلکه ترک تحصیل‌ها به دلایل فرهنگی است . او ازدواج زودهنگام و مسائل خانوادگی را اصلی‌ترین مساله در استان در بازماندگی از تحصیل عنوان می‌کند‌. کرمی می‌گوید: «کار‌گروهی تشکیل شده است تا وضعیت ترک تحصیل در این استان مورد بررسی قرار گیرد .» براساس آمار ثبت و احوال استان، سال گذشته 25 درصد ازدواج های بوشهر در سنین زیر 15 سال صورت گرفته که در زمان تحصیل می باشد و عمدتا دختران مشمول ازدواج در این مقطع هستند . براساس آیین‌نامه‌های آموزش و پرورش‌، مدیران مدارس موظف هستند پیگیر ثبت‌نام دانش‌آموزان‌شان باشند و در صورتی که دانش‌آموزی اقدام به ثبت‌نام برای سال تحصیلی جدید نکند، دلایل آن را به اداره آموزش و پرورش گزارش دهند. آماری که به گواه خود مدیران آموزش و پرورش به دلیل مشغله‌های زیاد هیچ‌گاه جامع تهیه نمی‌شود و کسی چندان پیگیر بازگرداندن دانش‌آموزان ترک تحصیلی نیست . دلایل غیر‌رسمی بشیر شیخ لو، آموزگار مقطع متوسطه اول در شهر بوشهر است. او سال‌ها در روستاها و شهرستان‌های این استان فعالیت داشته و برخلاف مدیران استان، ازدواج زودهنگام را دلیل اصلی ترک تحصیل‌ها نمی‌داند . او معتقد است اصلی‌ترین عامل ترک‌تحصیل در این استان افت تحصیلی بالاست . او می‌گوید: «محتوای آموزشی برای دانش‌آموزان روستایی که در دور افتاده‌ترین مناطق با آگاهی‌های کمتر از یک کودک پایتخت‌نشین زندگی می‌کنند، کسالت بار و گاهی سنگین است .» او می‌گوید: «متاسفانه افت تحصیلی نه تنها در استان بوشهر، بلکه در اغلب مناطق دور‌افتاده کشور بسیار چشمگیر است و مدیران آموزش و پرورش باید به این مساله توجه جدی داشته باشند .» وی ادامه می دهد: «مدرسه هست؛ اما معلم کم است. تجهیزات نیست و گاهی مدارس آنقدر با روستاها فاصله دارند که خانواده‌ها عطای مدرسه را به لقایش می‌بخشند .» مشکلات شبانه‌روزی‌ها این آموزگار بوشهری از مشکلات مدارس شبانه‌روزی در این استان می‌گوید و آن را عامل دیگری بر افزایش ترک تحصیل در این استان می‌داند؛ چرا که بسیاری از دانش‌آموزان وقتی امکان اقامت در مدارس شبانه‌روزی نداشته باشند، از تحصیل صرف‌نظر می‌کنند . بر اساس آمار اعلام شده از سوی اداره آموزش و پرورش این استان در حال حاضر هزار و ۷۰۳ دانش‌آموز خوابگاهی در ۳۱ مدرسه شبانه‌روزی استان بوشهر تحصیل می‌کنند که به گفته ناصر کرمی، مدیر کل آموزش و پرورش استان، این مدارس مشکلات فراوانی دارد. در این راستا البته رفع مشکلات مدارس شبانه‌روزی استان بوشهر در دستور کار قرار گرفته است . گزارش: سعیده علیپور
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731609/%D9%81%D8%B1%D8%A7%D8%B1%DB%8C%E2%80%8C%D9%87%D8%A7%DB%8C-%D9%81%D9%82%DB%8C%D8%B1-%D9%88%D8%A7%D9%82%D8%B9%DB%8C%D8%AA-%D8%AE%D8%A7%D9%85%D9%88%D8%B4-%D8%A8%D9%88%D8%B4%D9%87%D8%B1</post_url>
<post_date>20160822</post_date>
<post_time>0700</post_time>
<username>info@basijnews.ir</username>
<post>
فراری‌های فقیر؛ واقعیت خاموش بوشهر مدیرکل آموزش و پرورش بوشهر آمار مدیرکل آسیب های وزارت رفاه درباره دانش آموزان بازمانده از تحصیل را تکذیب کرد، ضمن اینکه دلیل اصلی این موضوع ازدواج زودهنگام می داند. به گزارش خبرگزاری بسیج از بوشهر، دو سال پیش بود که وزیر آموزش و پرورش اعلام کرد برای پیدا کردن کودکان بازمانده از تحصیل خانه به خانه خواهند گشت. با این حال آمار ترک تحصیل‌ها نشان می‌دهد این خانه‌گردی‌ها چندان توفیقی نداشته است و آمارهای اعلام شده از استان‌های محروم و مرزی از میزان دانش‌آموزان بازمانده از تحصیل، رقم رضایت‌بخشی نیست . به گزارش «خلیج فارس»؛ تازه ترین آمار در حاشیه سفر اخیر وزیر کار به بوشهر مطرح شد، جایی که روزبه کردونی، مدیرکل آسیب‌های اجتماعی وزارت کار و رفاه در نشست شورای اشتغال استان بوشهر گفت: شمار کودکان بازمانده از تحصیل شناسایی شده در استان بوشهر ۱۳هزار است . رقمی که ناصر کرمی، مدیر کل آموزش و پرورش استان آن را تکذیب کرد و شمار دانش‌آموزانی را که در سال تحصیلی گذشته در این استان ترک تحصیل کرده‌اند حدود پنج هزار نفر در مقاطع تحصیلی مختلف دانست و رقم‌های تفکیکی آن را نیز ارائه کرد که در جدول عنوان شده است . با این حال به نظر می‌رسد حتی این آمار، که 3 درصد کل جمعیت دانش‌آموزی این استان را تشکیل می‌دهد، رقم قابل توجهی است که نیاز به بررسی جدی دارد . دلایل ترک تحصیل از نظر مقامات رسمی مدیر کل آموزش و پرورش استان بوشهر در گفتگو با «فرهیختگان» می‌گوید: در این استان کمبود مدرسه وجود ندارد بلکه ترک تحصیل‌ها به دلایل فرهنگی است . او ازدواج زودهنگام و مسائل خانوادگی را اصلی‌ترین مساله در استان در بازماندگی از تحصیل عنوان می‌کند‌. کرمی می‌گوید: «کار‌گروهی تشکیل شده است تا وضعیت ترک تحصیل در این استان مورد بررسی قرار گیرد .» براساس آمار ثبت و احوال استان، سال گذشته 25 درصد ازدواج های بوشهر در سنین زیر 15 سال صورت گرفته که در زمان تحصیل می باشد و عمدتا دختران مشمول ازدواج در این مقطع هستند . براساس آیین‌نامه‌های آموزش و پرورش‌، مدیران مدارس موظف هستند پیگیر ثبت‌نام دانش‌آموزان‌شان باشند و در صورتی که دانش‌آموزی اقدام به ثبت‌نام برای سال تحصیلی جدید نکند، دلایل آن را به اداره آموزش و پرورش گزارش دهند. آماری که به گواه خود مدیران آموزش و پرورش به دلیل مشغله‌های زیاد هیچ‌گاه جامع تهیه نمی‌شود و کسی چندان پیگیر بازگرداندن دانش‌آموزان ترک تحصیلی نیست . دلایل غیر‌رسمی بشیر شیخ لو، آموزگار مقطع متوسطه اول در شهر بوشهر است. او سال‌ها در روستاها و شهرستان‌های این استان فعالیت داشته و برخلاف مدیران استان، ازدواج زودهنگام را دلیل اصلی ترک تحصیل‌ها نمی‌داند . او معتقد است اصلی‌ترین عامل ترک‌تحصیل در این استان افت تحصیلی بالاست . او می‌گوید: «محتوای آموزشی برای دانش‌آموزان روستایی که در دور افتاده‌ترین مناطق با آگاهی‌های کمتر از یک کودک پایتخت‌نشین زندگی می‌کنند، کسالت بار و گاهی سنگین است .» او می‌گوید: «متاسفانه افت تحصیلی نه تنها در استان بوشهر، بلکه در اغلب مناطق دور‌افتاده کشور بسیار چشمگیر است و مدیران آموزش و پرورش باید به این مساله توجه جدی داشته باشند .» وی ادامه می دهد: «مدرسه هست؛ اما معلم کم است. تجهیزات نیست و گاهی مدارس آنقدر با روستاها فاصله دارند که خانواده‌ها عطای مدرسه را به لقایش می‌بخشند .» مشکلات شبانه‌روزی‌ها این آموزگار بوشهری از مشکلات مدارس شبانه‌روزی در این استان می‌گوید و آن را عامل دیگری بر افزایش ترک تحصیل در این استان می‌داند؛ چرا که بسیاری از دانش‌آموزان وقتی امکان اقامت در مدارس شبانه‌روزی نداشته باشند، از تحصیل صرف‌نظر می‌کنند . بر اساس آمار اعلام شده از سوی اداره آموزش و پرورش این استان در حال حاضر هزار و ۷۰۳ دانش‌آموز خوابگاهی در ۳۱ مدرسه شبانه‌روزی استان بوشهر تحصیل می‌کنند که به گفته ناصر کرمی، مدیر کل آموزش و پرورش استان، این مدارس مشکلات فراوانی دارد. در این راستا البته رفع مشکلات مدارس شبانه‌روزی استان بوشهر در دستور کار قرار گرفته است . گزارش: سعیده علیپور
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
