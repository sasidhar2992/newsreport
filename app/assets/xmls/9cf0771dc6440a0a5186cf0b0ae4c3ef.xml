<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>مذاکرات جدید نفتی ایران و آلمان/ ژرمن‌ها پتروشیمی‌ساز می‌شوند</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386252/%D9%85%D8%B0%D8%A7%DA%A9%D8%B1%D8%A7%D8%AA-%D8%AC%D8%AF%DB%8C%D8%AF-%D9%86%D9%81%D8%AA%DB%8C-%D8%A7%DB%8C%D8%B1%D8%A7%D9%86-%D9%88-%D8%A2%D9%84%D9%85%D8%A7%D9%86-%DA%98%D8%B1%D9%85%D9%86%E2%80%8C%D9%87%D8%A7-%D9%BE%D8%AA%D8%B1%D9%88%D8%B4%DB%8C%D9%85%DB%8C%E2%80%8C%D8%B3%D8%A7%D8%B2-%D9%85%DB%8C%E2%80%8C%D8%B4%D9%88%D9%86%D8%AF</topic_url>
<topic_text>
مذاکرات جدید نفتی ایران و آلمان/ ژرمن‌ها پتروشیمی‌ساز می‌شوند دور جدید مذاکرات ایران و زیمنس آلمان به منظور مشارکت و همکاری در صنایع پتروشیمی در دوران پسابرجام به میزبانی تهران برگزار شد. به گزارش بولتن نیوز، زیمنس آلمان پس از آزادسازی و رفع توقیف برخی از کالا و تجهیزات پروژه‌های صنعت نفت و گاز ایران به ویژه در حوزه پارس جنوبی، مذاکرات جدیدی به منظور مشارکت و همکاری در صنایع پتروشیمی کشور در دوران پسابرجام را آغاز کرده است. بر این اساس هفته جاری هیاتی متشکل از مدیران ارشد این شرکت آلمانی به تهران سفر کرده و مذاکراتی را با مدیران صنایع پتروشیمی و انجمن کارفرمایی صنعت پتروشیمی ایران در تهران آغاز کرده اند. مهمترین محور دور جدید گفتگوهای زیمنس و مدیران ایرانی، توسعه سطح همکاری‌های دو جانبه و فعال شدن بیشتر این شرکت آلمانی در صنایع پتروشیمی ایران بوده ضمن آنکه تجهیز، تامین قطعات، سیستم‌های فنی و مدیریتی صنعت پتروشیمی از دیگر محورهای مذاکرات تهران به شمار می‌رود. هیات مدیران زیمنس آلمان درحالی هفته جاری برای توسعه همکاری‌ها در صنایع پتروشیمی ایران وارد تهران شده که پس از برجام، ایران با شرکت‌های توتال فرانسه، باسف آلمان، سارکوبه اسپانیا، میتسویی ژاپن، لینده آلمان و چندین شرکت آسیایی و اروپایی تفاهم نامه‌هایی برای همکاری و سرمایه گذاری در صنایع پتروشیمی امضا کرده است. از سوی دیگر مذاکرات با این شرکت آلمانی برای همکاری بیشتر در صنایع پتروشیمی آغاز شده که اخیرا علی اکبر شعبانپور مدیرعامل شرکت نفت و گاز پارس از آزادسازی برخی از تجهیزات و کالاهای فازهای پارس جنوبی توسط زیمنس آلمان خبر داده و گفته است: توربوکمپرسورهای گازی ایران در امارات و اروپا رفع توقیف شد. در همین حال، «زیگفرید روسورم» مدیر فن‌آوری زیمنس آلمان هم پیشتر تاکید کرده بود: با اجرایی شدن توافق هسته‌ای و پایان تحریم‌ها، محدودیت قانونی برای تحویل تجهیزات نفتی به ایران وجود ندارد و می‌توان تجهیزات مسدود شده را به طرف ایرانی تحویل داد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386252/%D9%85%D8%B0%D8%A7%DA%A9%D8%B1%D8%A7%D8%AA-%D8%AC%D8%AF%DB%8C%D8%AF-%D9%86%D9%81%D8%AA%DB%8C-%D8%A7%DB%8C%D8%B1%D8%A7%D9%86-%D9%88-%D8%A2%D9%84%D9%85%D8%A7%D9%86-%DA%98%D8%B1%D9%85%D9%86%E2%80%8C%D9%87%D8%A7-%D9%BE%D8%AA%D8%B1%D9%88%D8%B4%DB%8C%D9%85%DB%8C%E2%80%8C%D8%B3%D8%A7%D8%B2-%D9%85%DB%8C%E2%80%8C%D8%B4%D9%88%D9%86%D8%AF</post_url>
<post_date>20160822</post_date>
<post_time>0619</post_time>
<username>info@bultannews.com</username>
<post>
مذاکرات جدید نفتی ایران و آلمان/ ژرمن‌ها پتروشیمی‌ساز می‌شوند دور جدید مذاکرات ایران و زیمنس آلمان به منظور مشارکت و همکاری در صنایع پتروشیمی در دوران پسابرجام به میزبانی تهران برگزار شد. به گزارش بولتن نیوز، زیمنس آلمان پس از آزادسازی و رفع توقیف برخی از کالا و تجهیزات پروژه‌های صنعت نفت و گاز ایران به ویژه در حوزه پارس جنوبی، مذاکرات جدیدی به منظور مشارکت و همکاری در صنایع پتروشیمی کشور در دوران پسابرجام را آغاز کرده است. بر این اساس هفته جاری هیاتی متشکل از مدیران ارشد این شرکت آلمانی به تهران سفر کرده و مذاکراتی را با مدیران صنایع پتروشیمی و انجمن کارفرمایی صنعت پتروشیمی ایران در تهران آغاز کرده اند. مهمترین محور دور جدید گفتگوهای زیمنس و مدیران ایرانی، توسعه سطح همکاری‌های دو جانبه و فعال شدن بیشتر این شرکت آلمانی در صنایع پتروشیمی ایران بوده ضمن آنکه تجهیز، تامین قطعات، سیستم‌های فنی و مدیریتی صنعت پتروشیمی از دیگر محورهای مذاکرات تهران به شمار می‌رود. هیات مدیران زیمنس آلمان درحالی هفته جاری برای توسعه همکاری‌ها در صنایع پتروشیمی ایران وارد تهران شده که پس از برجام، ایران با شرکت‌های توتال فرانسه، باسف آلمان، سارکوبه اسپانیا، میتسویی ژاپن، لینده آلمان و چندین شرکت آسیایی و اروپایی تفاهم نامه‌هایی برای همکاری و سرمایه گذاری در صنایع پتروشیمی امضا کرده است. از سوی دیگر مذاکرات با این شرکت آلمانی برای همکاری بیشتر در صنایع پتروشیمی آغاز شده که اخیرا علی اکبر شعبانپور مدیرعامل شرکت نفت و گاز پارس از آزادسازی برخی از تجهیزات و کالاهای فازهای پارس جنوبی توسط زیمنس آلمان خبر داده و گفته است: توربوکمپرسورهای گازی ایران در امارات و اروپا رفع توقیف شد. در همین حال، «زیگفرید روسورم» مدیر فن‌آوری زیمنس آلمان هم پیشتر تاکید کرده بود: با اجرایی شدن توافق هسته‌ای و پایان تحریم‌ها، محدودیت قانونی برای تحویل تجهیزات نفتی به ایران وجود ندارد و می‌توان تجهیزات مسدود شده را به طرف ایرانی تحویل داد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
