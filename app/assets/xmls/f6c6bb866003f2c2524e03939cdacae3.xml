<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>توئیتر با هدف جلوگیری از ترویج تروریسم 235000 حساب کاربری را مسدود کرد</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386266/%D8%AA%D9%88%D8%A6%DB%8C%D8%AA%D8%B1-%D8%A8%D8%A7-%D9%87%D8%AF%D9%81-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D8%B1%D9%88%DB%8C%D8%AC-%D8%AA%D8%B1%D9%88%D8%B1%DB%8C%D8%B3%D9%85-235000-%D8%AD%D8%B3%D8%A7%D8%A8-%DA%A9%D8%A7%D8%B1%D8%A8%D8%B1%DB%8C-%D8%B1%D8%A7-%D9%85%D8%B3%D8%AF%D9%88%D8%AF-%DA%A9%D8%B1%D8%AF</topic_url>
<topic_text>
طی شش ماه گذشته، توئیتر 235 هزار حساب کاربری را با هدف جلوگیری از ترویج تروریسم مسدود کرده است. به گزارش بولتن نیوز ، این کمپانی در وبلاگ خود در این رابطه نوشت:تعلیق حساب های کاربری نسبت به سال گذشته تا 80 درصد افزایش یافته و در زمان وقوع حملات تروریستی به اوج خود رسیده، به گونه ای که زمان پاسخ ما نسبت به تعلیق حساب های گزارش شده توسط کاربران، زمان صرف شده توسط این افراد در شبکه اجتماعی و همچنین تعداد فالوورهای آنها بسیار کاهش یافته است.این شرکت همچنین تیم جدیدی را به ردیابی محتوای تحریک کننده و افراطی در توئیتر اختصاص داده و ادعا می کند صاحبان حساب های کاربری تعلیق شده دیگر نمی توانند با شناسه ای متفاوت به فعالیت مجدد در این شبکه مشغول شوند.لازم به ذکر است که کمپانی فوق در گزارش پیشین خود اعلام داشت از اواسط سال 2015 تا ماه فوریه 2016 بیش از 125 هزار حساب کاربری را مسدود نموده.باید به این نکته اشاره کرد که گزارش توئیتر دقیقاً زمانی منتشر شده که انتقادات فراوانی نسبت به عملکرد آنها در فرآیند مبارزه با تروریسم به گوش می رسید، ضمن اینکه چندی پیش پدر یکی از قربانیان حوادث پاریس نیز از این کمپانی برای زمینه سازی رشد گروهک تروریستی داعش شکایت کرده بود، هرچند این دادخواهی نتیجه ای را در بر نداشت.در همین حال، اخیراً توئیتر متهم به اهمال در زمینه مبارزه با آزار و اذیت اینترنتی کرده، در حالی که دیگر شبکه های اجتماعی راهکارهایی را در این راستا در پیش گرفته اند. کارشناسان معتقدند این اقدامات توئیتر نمی تواند مشکلات اساسی و زیرساختی در خدمات آنها، از جمله قابلیت آسیب رساندن به دیگران و انتشار اطلاعات شخصی را رفع نماید.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386266/%D8%AA%D9%88%D8%A6%DB%8C%D8%AA%D8%B1-%D8%A8%D8%A7-%D9%87%D8%AF%D9%81-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%AA%D8%B1%D9%88%DB%8C%D8%AC-%D8%AA%D8%B1%D9%88%D8%B1%DB%8C%D8%B3%D9%85-235000-%D8%AD%D8%B3%D8%A7%D8%A8-%DA%A9%D8%A7%D8%B1%D8%A8%D8%B1%DB%8C-%D8%B1%D8%A7-%D9%85%D8%B3%D8%AF%D9%88%D8%AF-%DA%A9%D8%B1%D8%AF</post_url>
<post_date>20160822</post_date>
<post_time>0627</post_time>
<username>info@bultannews.com</username>
<post>
طی شش ماه گذشته، توئیتر 235 هزار حساب کاربری را با هدف جلوگیری از ترویج تروریسم مسدود کرده است. به گزارش بولتن نیوز ، این کمپانی در وبلاگ خود در این رابطه نوشت:تعلیق حساب های کاربری نسبت به سال گذشته تا 80 درصد افزایش یافته و در زمان وقوع حملات تروریستی به اوج خود رسیده، به گونه ای که زمان پاسخ ما نسبت به تعلیق حساب های گزارش شده توسط کاربران، زمان صرف شده توسط این افراد در شبکه اجتماعی و همچنین تعداد فالوورهای آنها بسیار کاهش یافته است.این شرکت همچنین تیم جدیدی را به ردیابی محتوای تحریک کننده و افراطی در توئیتر اختصاص داده و ادعا می کند صاحبان حساب های کاربری تعلیق شده دیگر نمی توانند با شناسه ای متفاوت به فعالیت مجدد در این شبکه مشغول شوند.لازم به ذکر است که کمپانی فوق در گزارش پیشین خود اعلام داشت از اواسط سال 2015 تا ماه فوریه 2016 بیش از 125 هزار حساب کاربری را مسدود نموده.باید به این نکته اشاره کرد که گزارش توئیتر دقیقاً زمانی منتشر شده که انتقادات فراوانی نسبت به عملکرد آنها در فرآیند مبارزه با تروریسم به گوش می رسید، ضمن اینکه چندی پیش پدر یکی از قربانیان حوادث پاریس نیز از این کمپانی برای زمینه سازی رشد گروهک تروریستی داعش شکایت کرده بود، هرچند این دادخواهی نتیجه ای را در بر نداشت.در همین حال، اخیراً توئیتر متهم به اهمال در زمینه مبارزه با آزار و اذیت اینترنتی کرده، در حالی که دیگر شبکه های اجتماعی راهکارهایی را در این راستا در پیش گرفته اند. کارشناسان معتقدند این اقدامات توئیتر نمی تواند مشکلات اساسی و زیرساختی در خدمات آنها، از جمله قابلیت آسیب رساندن به دیگران و انتشار اطلاعات شخصی را رفع نماید.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
