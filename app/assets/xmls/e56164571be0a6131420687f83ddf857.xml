<?xml version="1.0" encoding="UTF-8"?>
<document>
<type>mainstream</type>
<forum>http://www.dagelijksestandaard.nl/feed/</forum>
<forum_title>De Dagelijkse Standaard</forum_title>
<discussion_title>Al Qaeda-leider Ayman al-Zawahiri tegen moslims: ‘Steun ISIS niet, maar de Taliban wél!’</discussion_title>
<language>dutch</language>
<gmt_offset></gmt_offset>
<topic_url>http://www.dagelijksestandaard.nl/2016/08/al-qaeda-leider-ayman-al-zawahiri-tegen-moslims-steun-isis-niet-maar-de-taliban-wel/</topic_url>
<topic_text>
Door Michael van der Galien 22 augustus 2016 
Ayman al-Zawahiri roept moslims wereldwijd op om de Taliban wél te steunen, maar ISIS niet. Hoewel ironisch is het bepaald niet opvallend: ISIS is immers feitelijk een concurrent van Al Qaeda. 
As Sahab, de officiële propaganda-arm van Al Qaeda, heeft een nieuwe aflevering vrijgegeven van Ayman al-Zawahiri’s serie “Brief Messages to a Victorious Ummah.” De ummah is de wereldwijde gemeenschap van moslims. 
In de eerste aflevering haalde Al-Zawahiri hard uit naar de Egyptische Moslimbroederschap, waar hij zelf ooit lid van was. Hij noemde de Moslimbroeders toen ‘kippen,’ waarmee hij bedoelde dat ze zwak en laf waren. 
In de tweede aflevering focust Al-Zawahiri, die Osama bin Landen opvolgde als leider van Al Qaeda, zich op Afghanistan. Zijn belangrijkste boodschap voor extremistische moslims als hijzelf: steun de Taliban, maar verzet je tegen ISIS. Volgens hem wil die laatste radicale groepering “jihadisten” namelijk “onderling verdelen”, waardoor de jihadistische beweging in Al-Zawahiri’s ogen verzwakt wordt. 
Over de Taliban zegt Al-Zawahiri dat alle moslims ‘het emiraat’ moeten verdedigen en steunen. Vervolgens noemt hij een lijst op van bekende moslimextremisten die dat ook deden. Wat hem betreft moeten andere moslims in hun voetsporen treden. 
Al-Zawahiri’s meest recente boodschap aan zijn volgelingen is het zoveelste bewijs dat het bepaald niet botert tussen ISIS en Al Qaeda. De twee organisaties delen dezelfde ideologie: ze zijn radicaal-islamistisch, willen niet-moslims genocideren, en proberen een radicaal-islamitisch kalifaat te vestigen. Maar er is één groot probleem: beide groepen willen aan de macht zijn. Hoewel ze dus ideologische bondgenoten zijn, zijn ze eerst en vooral concurrenten , die ook nog eens om dezelfde verziekte en psychopatische zieltjes strijden. 
ISIS is dan ook bepaald niet positief over Al Qaeda. Volgens ‘kalief’ Abu Bakr al-Baghdadi zijn de leiders van Al Qaeda ‘devianten’ die in een staat van ‘ongelovigheid’ zijn vervallen. Dat is zo ongeveer de ergste beschuldiging die een moslimextremist kan uiten (in ieder geval in zijn eigen hoofd): op afvalligheid staat immers de doodstraf volgens dit soort knettergekke islamisten. 
En opeens besef ik: zou het niet een geweldig idee zijn om Al Qaeda en ISIS naar elkaar toe te lokken, waarna ze elkaar heerlijk de hersenen in kunnen slaan? Laat ze elkaar maar bestrijden. Het Westen kan daarna de winnaar, die dan ernstig verzwakt is, ook meteen even van de aardbodem vegen, waardoor er niet één, maar twee terreurorganisaties minder zijn.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dagelijksestandaard.nl/2016/08/al-qaeda-leider-ayman-al-zawahiri-tegen-moslims-steun-isis-niet-maar-de-taliban-wel/</post_url>
<post_date>20160822</post_date>
<post_time>0800</post_time>
<username>Michael van der Galien</username>
<post>
Door Michael van der Galien 22 augustus 2016 
Ayman al-Zawahiri roept moslims wereldwijd op om de Taliban wél te steunen, maar ISIS niet. Hoewel ironisch is het bepaald niet opvallend: ISIS is immers feitelijk een concurrent van Al Qaeda. 
As Sahab, de officiële propaganda-arm van Al Qaeda, heeft een nieuwe aflevering vrijgegeven van Ayman al-Zawahiri’s serie “Brief Messages to a Victorious Ummah.” De ummah is de wereldwijde gemeenschap van moslims. 
In de eerste aflevering haalde Al-Zawahiri hard uit naar de Egyptische Moslimbroederschap, waar hij zelf ooit lid van was. Hij noemde de Moslimbroeders toen ‘kippen,’ waarmee hij bedoelde dat ze zwak en laf waren. 
In de tweede aflevering focust Al-Zawahiri, die Osama bin Landen opvolgde als leider van Al Qaeda, zich op Afghanistan. Zijn belangrijkste boodschap voor extremistische moslims als hijzelf: steun de Taliban, maar verzet je tegen ISIS. Volgens hem wil die laatste radicale groepering “jihadisten” namelijk “onderling verdelen”, waardoor de jihadistische beweging in Al-Zawahiri’s ogen verzwakt wordt. 
Over de Taliban zegt Al-Zawahiri dat alle moslims ‘het emiraat’ moeten verdedigen en steunen. Vervolgens noemt hij een lijst op van bekende moslimextremisten die dat ook deden. Wat hem betreft moeten andere moslims in hun voetsporen treden. 
Al-Zawahiri’s meest recente boodschap aan zijn volgelingen is het zoveelste bewijs dat het bepaald niet botert tussen ISIS en Al Qaeda. De twee organisaties delen dezelfde ideologie: ze zijn radicaal-islamistisch, willen niet-moslims genocideren, en proberen een radicaal-islamitisch kalifaat te vestigen. Maar er is één groot probleem: beide groepen willen aan de macht zijn. Hoewel ze dus ideologische bondgenoten zijn, zijn ze eerst en vooral concurrenten , die ook nog eens om dezelfde verziekte en psychopatische zieltjes strijden. 
ISIS is dan ook bepaald niet positief over Al Qaeda. Volgens ‘kalief’ Abu Bakr al-Baghdadi zijn de leiders van Al Qaeda ‘devianten’ die in een staat van ‘ongelovigheid’ zijn vervallen. Dat is zo ongeveer de ergste beschuldiging die een moslimextremist kan uiten (in ieder geval in zijn eigen hoofd): op afvalligheid staat immers de doodstraf volgens dit soort knettergekke islamisten. 
En opeens besef ik: zou het niet een geweldig idee zijn om Al Qaeda en ISIS naar elkaar toe te lokken, waarna ze elkaar heerlijk de hersenen in kunnen slaan? Laat ze elkaar maar bestrijden. Het Westen kan daarna de winnaar, die dan ernstig verzwakt is, ook meteen even van de aardbodem vegen, waardoor er niet één, maar twee terreurorganisaties minder zijn.
</post>
<signature>

</signature>
<external_links>

</external_links>
<country>NL</country>
<main_image>http://cdn-02.dagelijksestandaard.nl/wp-content/uploads/2016/08/zawahiri.jpg</main_image>
</document>
