<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>چگونه آژانس امنیت ملی آمریکا ۱۰ سال از ترافیک اینترنت جاسوسی کرد</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386275/%DA%86%DA%AF%D9%88%D9%86%D9%87-%D8%A2%DA%98%D8%A7%D9%86%D8%B3-%D8%A7%D9%85%D9%86%DB%8C%D8%AA-%D9%85%D9%84%DB%8C-%D8%A2%D9%85%D8%B1%DB%8C%DA%A9%D8%A7-%DB%B1%DB%B0-%D8%B3%D8%A7%D9%84-%D8%A7%D8%B2-%D8%AA%D8%B1%D8%A7%D9%81%DB%8C%DA%A9-%D8%A7%DB%8C%D9%86%D8%AA%D8%B1%D9%86%D8%AA-%D8%AC%D8%A7%D8%B3%D9%88%D8%B3%DB%8C-%DA%A9%D8%B1%D8%AF</topic_url>
<topic_text>
چگونه آژانس امنیت ملی آمریکا ۱۰ سال از ترافیک اینترنت جاسوسی کرد اسناد تازه افشا شده در مورد جاسوسی های سایبری آژانس امنیت ملی آمریکا نشانگر تخلفات نظام مند این سازمان دولتی برای سرقت اطلاعات کاربران با سواستفاده از سخت افزارهای آمریکایی است. به گزارش بولتن نیوز ،شرکت سیسکو به علت ساخت انواع روتر وسوییچ و دیگر تجهیزات مورد استفاده برای هدایت و تقسیم ترافیک اینترنت شهرت جهانی دارد. محققان می گویند از یک دهه قبل آژانس امنیت ملی آمریکا با نفوذ به تولیدات این شرکت داده های رد و بدل شده در اینترنت را رمزگشایی کرده و با شکستن قفل آنها به فایروال های سری PIX سیسکو حمله می کرده است. حملات مذکور موسوم به BenignCertain بر روی فایروال های PIX سیسکو که در سال 2002 عرضه شدند موثر بوده و تا سال 2009 با موفقیت ادامه داشته است. بعد از توقف عرضه PIX توسط سیسکو، این شرکت از جولای سال 2009 عرضه وصله های به روزرسان برای آن خودداری کرد. اما خدمات پشتیبانی از آن تا چهار سال بعد به طور محدود برای موسسات درخواست کننده ادامه یافت و طی این مدت تمامی افراد و سازمان های کاربر PIX در برابر حملات آژانس امنیت ملی آمریکا آسیب پذیر بوده اند. این آژانس علاوه بر سرقت ترافیک رمزگذاری شده اینترنت، از راه دور دسترسی کاملی به شبکه های آسیب پذیر به علت استفاده از تجهیزات سیسکو داشته است. علاقمندان برای کسب اطلاعات دقیق فنی در این زمینه می توانند به آدرس https://musalbas.com/2016/08/18/equation-group-benigncertain.html مراجعه کنند. افشاگری های اخیر توسط محققان مستقل امنیتی نیز تایید شده، اما سیسکو به بهانه توقف تولید فایروال های PIX ابتدا اعلام کرد قصد انجام هیچ تحقیق و بررسی را در این زمینه ندارد. اما بعد از مدتی به علت فشارهای وارده قول داد در مورد موضوع تحقیق کند. در نتیجه این بررسی ها مشخص شد که نسخه جدید این فایروال آسیب پذیر نیست، اما نسخه 6.x‌به پایین آن آسیب پذیر بوده و مشکل یاد شده برای نسخه های 7.0 به بالا رخ نداده است. افشاگری های جدید مکمل افشاگری‌های ادوارد اسنودن در سال 2014 محسوب شده وتوضیح می دهد که آژانس چگونه در هر ساعت قادر به رمزگشایی از بیش از هزار ارتباط وی پی ان در اینترنت بوده است. این موضوع اولین بار با استفاده از اسناد خارج شده از آژانس امنیت ملی آمریکا و توسط ادوارد اسنودن در مقاله ای در نشریه اشپیگل افشا شد. مصطفی البسام محقق امنیتی در شرکت Secure Trading در این مورد می‌گوید: این امر نشان می دهد که آژانس امنیت ملی آمریکا از یک دهه قبل قادر به رمزگشایی از کلیدهای محرمانه وی پی ان های سیسکو بوده است. لذا می توان پی برد چگونه آنها در هر دقیقه هزاران ارتباط وی پی ان را رمزگشایی می کردند. اطلاعات موجود نشان می دهد هنوز بیش از 15 هزار شبکه در جهان از فایروال های PIX استفاده می کنند. کشورهای روسیه، آمریکا و استرالیا، چین و هلند بیش از بقیه کشورها کاربر PIX هستند و هکرهای دارای حداقل مهارت هم با استفاده از اسناد تازه افشا شده در مورد حملات BenignCertain می توانند خسارات جدی وارد کنند. با مراجعه به آدرس https://www.shodan.io/search?query=cisco+4608 مشخص می شود که 418 شبکه در ایران هم کاربر فایروال آسیب پذیر و مستعد جاسوسی PIX هستند. حملات BenignCertain به فایروال های PIXاز نسخه 5.3(9) تا 6.3(4) صورت گرفته و البته نسخه 6.3(5) هم در برابر این حملات آسیب پذیر است. آسیب پذیری مذکور تنها یکی از موارد افشا شده توسط هکرهایی است که اخیرا موفق به سرقت اطلاعات و ابزار هکری مورد استفاده گروه Equation Group وابسته به آژانس امنیت ملی آمریکا شده اند. یکی دیگر از این ابزار به نام FalseMorel برای دست یافتن به کلمه عبور مورد نیاز برای دسترسی administrative‌ به فایروال های PIX قابل استفاده است. ترکیب دو ابزار BenignCertain و FalseMorelقدرت فراوانی برای سرقت اطلاعات خصوصی کاربران اینترنت در اختیار جاسوسان آژآنس امنیت ملی آمریکا قرار می دهد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386275/%DA%86%DA%AF%D9%88%D9%86%D9%87-%D8%A2%DA%98%D8%A7%D9%86%D8%B3-%D8%A7%D9%85%D9%86%DB%8C%D8%AA-%D9%85%D9%84%DB%8C-%D8%A2%D9%85%D8%B1%DB%8C%DA%A9%D8%A7-%DB%B1%DB%B0-%D8%B3%D8%A7%D9%84-%D8%A7%D8%B2-%D8%AA%D8%B1%D8%A7%D9%81%DB%8C%DA%A9-%D8%A7%DB%8C%D9%86%D8%AA%D8%B1%D9%86%D8%AA-%D8%AC%D8%A7%D8%B3%D9%88%D8%B3%DB%8C-%DA%A9%D8%B1%D8%AF</post_url>
<post_date>20160822</post_date>
<post_time>0637</post_time>
<username>info@bultannews.com</username>
<post>
چگونه آژانس امنیت ملی آمریکا ۱۰ سال از ترافیک اینترنت جاسوسی کرد اسناد تازه افشا شده در مورد جاسوسی های سایبری آژانس امنیت ملی آمریکا نشانگر تخلفات نظام مند این سازمان دولتی برای سرقت اطلاعات کاربران با سواستفاده از سخت افزارهای آمریکایی است. به گزارش بولتن نیوز ،شرکت سیسکو به علت ساخت انواع روتر وسوییچ و دیگر تجهیزات مورد استفاده برای هدایت و تقسیم ترافیک اینترنت شهرت جهانی دارد. محققان می گویند از یک دهه قبل آژانس امنیت ملی آمریکا با نفوذ به تولیدات این شرکت داده های رد و بدل شده در اینترنت را رمزگشایی کرده و با شکستن قفل آنها به فایروال های سری PIX سیسکو حمله می کرده است. حملات مذکور موسوم به BenignCertain بر روی فایروال های PIX سیسکو که در سال 2002 عرضه شدند موثر بوده و تا سال 2009 با موفقیت ادامه داشته است. بعد از توقف عرضه PIX توسط سیسکو، این شرکت از جولای سال 2009 عرضه وصله های به روزرسان برای آن خودداری کرد. اما خدمات پشتیبانی از آن تا چهار سال بعد به طور محدود برای موسسات درخواست کننده ادامه یافت و طی این مدت تمامی افراد و سازمان های کاربر PIX در برابر حملات آژانس امنیت ملی آمریکا آسیب پذیر بوده اند. این آژانس علاوه بر سرقت ترافیک رمزگذاری شده اینترنت، از راه دور دسترسی کاملی به شبکه های آسیب پذیر به علت استفاده از تجهیزات سیسکو داشته است. علاقمندان برای کسب اطلاعات دقیق فنی در این زمینه می توانند به آدرس https://musalbas.com/2016/08/18/equation-group-benigncertain.html مراجعه کنند. افشاگری های اخیر توسط محققان مستقل امنیتی نیز تایید شده، اما سیسکو به بهانه توقف تولید فایروال های PIX ابتدا اعلام کرد قصد انجام هیچ تحقیق و بررسی را در این زمینه ندارد. اما بعد از مدتی به علت فشارهای وارده قول داد در مورد موضوع تحقیق کند. در نتیجه این بررسی ها مشخص شد که نسخه جدید این فایروال آسیب پذیر نیست، اما نسخه 6.x‌به پایین آن آسیب پذیر بوده و مشکل یاد شده برای نسخه های 7.0 به بالا رخ نداده است. افشاگری های جدید مکمل افشاگری‌های ادوارد اسنودن در سال 2014 محسوب شده وتوضیح می دهد که آژانس چگونه در هر ساعت قادر به رمزگشایی از بیش از هزار ارتباط وی پی ان در اینترنت بوده است. این موضوع اولین بار با استفاده از اسناد خارج شده از آژانس امنیت ملی آمریکا و توسط ادوارد اسنودن در مقاله ای در نشریه اشپیگل افشا شد. مصطفی البسام محقق امنیتی در شرکت Secure Trading در این مورد می‌گوید: این امر نشان می دهد که آژانس امنیت ملی آمریکا از یک دهه قبل قادر به رمزگشایی از کلیدهای محرمانه وی پی ان های سیسکو بوده است. لذا می توان پی برد چگونه آنها در هر دقیقه هزاران ارتباط وی پی ان را رمزگشایی می کردند. اطلاعات موجود نشان می دهد هنوز بیش از 15 هزار شبکه در جهان از فایروال های PIX استفاده می کنند. کشورهای روسیه، آمریکا و استرالیا، چین و هلند بیش از بقیه کشورها کاربر PIX هستند و هکرهای دارای حداقل مهارت هم با استفاده از اسناد تازه افشا شده در مورد حملات BenignCertain می توانند خسارات جدی وارد کنند. با مراجعه به آدرس https://www.shodan.io/search?query=cisco+4608 مشخص می شود که 418 شبکه در ایران هم کاربر فایروال آسیب پذیر و مستعد جاسوسی PIX هستند. حملات BenignCertain به فایروال های PIXاز نسخه 5.3(9) تا 6.3(4) صورت گرفته و البته نسخه 6.3(5) هم در برابر این حملات آسیب پذیر است. آسیب پذیری مذکور تنها یکی از موارد افشا شده توسط هکرهایی است که اخیرا موفق به سرقت اطلاعات و ابزار هکری مورد استفاده گروه Equation Group وابسته به آژانس امنیت ملی آمریکا شده اند. یکی دیگر از این ابزار به نام FalseMorel برای دست یافتن به کلمه عبور مورد نیاز برای دسترسی administrative‌ به فایروال های PIX قابل استفاده است. ترکیب دو ابزار BenignCertain و FalseMorelقدرت فراوانی برای سرقت اطلاعات خصوصی کاربران اینترنت در اختیار جاسوسان آژآنس امنیت ملی آمریکا قرار می دهد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
