<?xml version="1.0" encoding="UTF-8"?>
<document>
<type>mainstream</type>
<forum>http://gunebakis.com.tr/rss.xml</forum>
<forum_title>Günebakış Gazetesi</forum_title>
<discussion_title>Yine sağlık yine şiddet</discussion_title>
<language>turkish</language>
<gmt_offset></gmt_offset>
<topic_url>http://www.gunebakis.com.tr/haber/107350/yine-saglik-yine-siddet.html</topic_url>
<topic_text>
Tweetle TRABZON’DA yaşanan sağlıktaki şiddet olaylarına Of ve Sürmene iki yeni olay daha eklendi. Of Devlet Hastanesinde hasta yakınları acil servis çalışanlarına önce hakaret etti ardından da biri doktor olmak 6 acil servis çalışanını darp etti. Sürmene’de ise hasta almaya giden ambulansa binmek isteyen hasta yakınları acil yardım ekibindeki hemşireyi darp etti. Her iki olayla ilgili mağdur olan sağlık personeli şikâyetçi olurken soruşturma başlatıldı. Sağlık-Sen Trabzon Şube Başkanı İdris Aydın Of ve Sürmene’deki hastanelerde görev yapan sağlıkçılara yapılan şiddete tepki gösterdi. Aydın, “Saldırıyı gerçekleştirenlerin sağlık hizmetlerinden belli bir süre dahi olsa men edilmesi ve sağlık kuruluşlarına kolluk kuvvetleri eşliğinde götürülmeleri fikrimizi bu vesile ile yenilemiş olalım.” dedi. Aydın, açıklamasında şu ifadelere yer verdi: “Trabzon Of Devlet Hastanesi Acil Servisinde ve birkaç gün sonrasında yine Sürmene Devlet Hastanesi Acil Servisinde yaşanan olaylar bize gösterdi ki birlikteliği, beraberliği, sabrı, tahammülü ve hoşgörüyü hala başaramayan, insanlıktan nasibini almamış bir sürü şahıs toplum içerisinde hala elini kolunu sallayarak gezmeye ve terör estirmeye devam ediyor. Sıkça karşılaştığımız, her defasında eleştirdiğimiz, kınadığımız ancak geçen bunca zamana ve yapılanlara rağmen hala net bir çözüm üretilemeyen sağlık çalışanlarına yönelik şiddet çirkin yüzünü bir daha gösterdi. İnsanlıktan nasibini almamış bu şahıslar şiddet uygulayarak yalnızca sağlık personeline değil aynı zamanda hastaneden hizmet almaya gelen vatandaşlarımızın da sağlık hizmetini almasını engellemekte ve toplumun tüm kesimlerini mağdur etmektedirler. Sonuç olarak bu çirkin saldırılar bizleri ve tüm sağlık camiasını derinden üzmüş ve yaralamıştır. Daha vahim sonuçlar doğurma olasılığı bulunan bu tür olayların tekrar yaşanmamasını temenni ediyoruz. Sağlık personeline yönelik saldırılar karşılıksız kalmamalı ve caydırıcı niteliğinin daha da artırıldığı cezalar geliştirilmelidir. Hatta saldırıyı gerçekleştirenlerin sağlık hizmetlerinden belli bir süre dahi olsa men edilmesi ve sağlık kuruluşlarına kolluk kuvvetleri eşliğinde götürülmeleri fikrimizi bu vesile ile yenilemiş olalım. Bu çirkin saldırıya maruz kalan tüm çalışma arkadaşlarımıza tekrar geçmiş olsun dileklerimizi iletiyoruz.” TRABZON’DA yaşanan sağlıktaki şiddet olaylarına Of ve Sürmene iki yeni olay daha eklendi. Of devlet Hastanesi’nde hasta yakınları acil servis çalışanlarına önce hakaret etti ardından da 1’i doktor olmak 6 acil servis çalışanını darp etti. Sürmene’de ise hasta almaya giden ambulansa binmek isteyen hasta yakınları acil yardım ekibindeki hemşireyi darp etti. Her iki olayla ilgili mağdur olan sağlık personeli şikayetçi olurken soruşturma başlatıldı. Of Devlet Hastanesi Acil Servisi’nde yaşanan olayda hasta yakını baba Y.A. ile oğlu Y.E.A. tarafından şiddete maruz kalan Dr. Zeynep Banu Arıcı, Emre Topal, Elif Sever, Merve Bekiroğlu, Kübra Tağrikulu, Eşref Birinci ve Selman Demir emniyete giderek şikayetçi oldu. Sürmene’deki olayda ise ambulansla sevk edilen hasta H.G.’nin yakını ambulanstaki hemşire Kezban Küçük’ü darp etti. Küçük, hasta yakını hakkında şikayetçi oldu. Konuyla ilgili açıklamalarda bulunan Sağlık Sen Trabzon Şube Başkanı İdris Aydın, sağlıkta yaşanan şiddet olaylarına bir anlam veremediklerini belirtirken, sorunun çözümü noktasında somut adımlar atılmasını beklediklerini belirtti. 
Aydın, Of Devlet Hastanesi’ndeki acil serviste yaşanan ve Sürmene’de yaşanan olaylara ilişkin bilgi vererek, “Of’taki saldırı olayı acil serviste kim varsa hepsine yapıldı. Oradaki olayda hem darp var, hem küfür var hem de hakaret var. Hastaneye gelen bir vatandaş personel dinlenme odasına girmek istedi. Kapalıydı. Vay efendim neden burayı kapalı tutuyorsunuz diye personelle tartıştı. Ardından olay büyüdü. Yarım saat süren bir arbede oluştu. Bu tür davranışlar hem bizi hem de Trabzon’u üzüyor. Sürmene’deki olayda ise ambulansla sevk edilen hastanın yakınları ambulansa binmek istedi. Ancak Sağlık Bakanlığı buna müsaade etmiyor. Ondan kaynaklı bir darp olayı oluştu. Her iki olayda mağdur olan sağlık personeli şikayetçi oldu. Olaylarla ilgili soruşturmalar devam ediyor.” diye konuştu. ETİKETLER :
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.gunebakis.com.tr/haber/107350/yine-saglik-yine-siddet.html</post_url>
<post_date>20160822</post_date>
<post_time>0857</post_time>
<username>Günebakış Gazetesi</username>
<post>
Tweetle TRABZON’DA yaşanan sağlıktaki şiddet olaylarına Of ve Sürmene iki yeni olay daha eklendi. Of Devlet Hastanesinde hasta yakınları acil servis çalışanlarına önce hakaret etti ardından da biri doktor olmak 6 acil servis çalışanını darp etti. Sürmene’de ise hasta almaya giden ambulansa binmek isteyen hasta yakınları acil yardım ekibindeki hemşireyi darp etti. Her iki olayla ilgili mağdur olan sağlık personeli şikâyetçi olurken soruşturma başlatıldı. Sağlık-Sen Trabzon Şube Başkanı İdris Aydın Of ve Sürmene’deki hastanelerde görev yapan sağlıkçılara yapılan şiddete tepki gösterdi. Aydın, “Saldırıyı gerçekleştirenlerin sağlık hizmetlerinden belli bir süre dahi olsa men edilmesi ve sağlık kuruluşlarına kolluk kuvvetleri eşliğinde götürülmeleri fikrimizi bu vesile ile yenilemiş olalım.” dedi. Aydın, açıklamasında şu ifadelere yer verdi: “Trabzon Of Devlet Hastanesi Acil Servisinde ve birkaç gün sonrasında yine Sürmene Devlet Hastanesi Acil Servisinde yaşanan olaylar bize gösterdi ki birlikteliği, beraberliği, sabrı, tahammülü ve hoşgörüyü hala başaramayan, insanlıktan nasibini almamış bir sürü şahıs toplum içerisinde hala elini kolunu sallayarak gezmeye ve terör estirmeye devam ediyor. Sıkça karşılaştığımız, her defasında eleştirdiğimiz, kınadığımız ancak geçen bunca zamana ve yapılanlara rağmen hala net bir çözüm üretilemeyen sağlık çalışanlarına yönelik şiddet çirkin yüzünü bir daha gösterdi. İnsanlıktan nasibini almamış bu şahıslar şiddet uygulayarak yalnızca sağlık personeline değil aynı zamanda hastaneden hizmet almaya gelen vatandaşlarımızın da sağlık hizmetini almasını engellemekte ve toplumun tüm kesimlerini mağdur etmektedirler. Sonuç olarak bu çirkin saldırılar bizleri ve tüm sağlık camiasını derinden üzmüş ve yaralamıştır. Daha vahim sonuçlar doğurma olasılığı bulunan bu tür olayların tekrar yaşanmamasını temenni ediyoruz. Sağlık personeline yönelik saldırılar karşılıksız kalmamalı ve caydırıcı niteliğinin daha da artırıldığı cezalar geliştirilmelidir. Hatta saldırıyı gerçekleştirenlerin sağlık hizmetlerinden belli bir süre dahi olsa men edilmesi ve sağlık kuruluşlarına kolluk kuvvetleri eşliğinde götürülmeleri fikrimizi bu vesile ile yenilemiş olalım. Bu çirkin saldırıya maruz kalan tüm çalışma arkadaşlarımıza tekrar geçmiş olsun dileklerimizi iletiyoruz.” TRABZON’DA yaşanan sağlıktaki şiddet olaylarına Of ve Sürmene iki yeni olay daha eklendi. Of devlet Hastanesi’nde hasta yakınları acil servis çalışanlarına önce hakaret etti ardından da 1’i doktor olmak 6 acil servis çalışanını darp etti. Sürmene’de ise hasta almaya giden ambulansa binmek isteyen hasta yakınları acil yardım ekibindeki hemşireyi darp etti. Her iki olayla ilgili mağdur olan sağlık personeli şikayetçi olurken soruşturma başlatıldı. Of Devlet Hastanesi Acil Servisi’nde yaşanan olayda hasta yakını baba Y.A. ile oğlu Y.E.A. tarafından şiddete maruz kalan Dr. Zeynep Banu Arıcı, Emre Topal, Elif Sever, Merve Bekiroğlu, Kübra Tağrikulu, Eşref Birinci ve Selman Demir emniyete giderek şikayetçi oldu. Sürmene’deki olayda ise ambulansla sevk edilen hasta H.G.’nin yakını ambulanstaki hemşire Kezban Küçük’ü darp etti. Küçük, hasta yakını hakkında şikayetçi oldu. Konuyla ilgili açıklamalarda bulunan Sağlık Sen Trabzon Şube Başkanı İdris Aydın, sağlıkta yaşanan şiddet olaylarına bir anlam veremediklerini belirtirken, sorunun çözümü noktasında somut adımlar atılmasını beklediklerini belirtti. 
Aydın, Of Devlet Hastanesi’ndeki acil serviste yaşanan ve Sürmene’de yaşanan olaylara ilişkin bilgi vererek, “Of’taki saldırı olayı acil serviste kim varsa hepsine yapıldı. Oradaki olayda hem darp var, hem küfür var hem de hakaret var. Hastaneye gelen bir vatandaş personel dinlenme odasına girmek istedi. Kapalıydı. Vay efendim neden burayı kapalı tutuyorsunuz diye personelle tartıştı. Ardından olay büyüdü. Yarım saat süren bir arbede oluştu. Bu tür davranışlar hem bizi hem de Trabzon’u üzüyor. Sürmene’deki olayda ise ambulansla sevk edilen hastanın yakınları ambulansa binmek istedi. Ancak Sağlık Bakanlığı buna müsaade etmiyor. Ondan kaynaklı bir darp olayı oluştu. Her iki olayda mağdur olan sağlık personeli şikayetçi oldu. Olaylarla ilgili soruşturmalar devam ediyor.” diye konuştu. ETİKETLER :
</post>
<signature>

</signature>
<external_links>

</external_links>
<country>TR</country>
<main_image>http://www.gunebakis.com.tr/files/news/thumb/yine-saglik-yine-siddet8066c76b4ea2148c64e6.jpg</main_image>
</document>
