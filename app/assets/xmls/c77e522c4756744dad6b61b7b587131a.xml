<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>FABulous ANTarctica | Attività svolta nell’ambito del Protocollo di intesa fra MIUR e MNA per diffondere le conoscenze scientifiche sulle regioni polari agli studenti di scuola secondaria e con la collaborazione del PNRA</discussion_title>
<language>italian</language>
<gmt_offset></gmt_offset>
<topic_url>http://www.fabant.it/</topic_url>
<topic_text>
fabant 
Il suo nome tradotto in italiano significa “Dragone dei Ghiacci”, 162 metri di lunghezza, 120 persone residenti tra equipaggio e ricercatori, nave rompighiaccio alla 31esima spedizione polare: ecco in breve le caratteristiche della Xue Long, la nave cinese che mi ha riportato in Nuova Zelanda (insieme ad altri 8 componenti della spedizione). La Xue Long al largo di Inesxpressible Island. Copyright PNRA. 
Ora ne parlo tranquillamente ma quando ho visto questa nave al largo di Mario Zucchelli Station il mio cuore ha cominciato a sentirsi stretto in una morsa: sapevo che presto avrei dovuto lasciare la base e soprattutto le persone con cui avevo condiviso, per oltre due mesi, un’esperienza così eccezionale. 
Il primo impatto, non mi vergogno a dirlo, è stato sconfortante visto il mio stato d’animo. 
Poi, il lungo viaggio, durato quasi due settimane, mi ha regalato esperienze ed emozioni che non avrei mai immaginato… 
Prima di tutto lo spettacolo della navigazione tra i ghiacci … Pur essendo estate il pack non scompare del tutto e per circa 4/5 giorni la navigazione si è svolta tra i ghiacci. Copyright PNRA. Copyright PNRA. Pinguini di Adelia sul pack. Sullo sfondo la costa dell’Antartide: una delle ultime immagini del continente prima di allontanarci dalla costa e dirigerci verso il mare aperto.Copyright PNRA. 
Il primo tramonto dopo tanti giorni di luce continua …. Copyright PNR 
Workshop scientifici… Durante la navigazione, approfittando della presenza di ricercatori italiani, coreani, neozelandesi ed ovviamente cinesi è stato organizzato un workshop sulla ricerca in Antartide. Copyright PNRA. 
Sport e divertimento in compagnia “internazionale”… Per fare un po’ di movimento nella nave era presente un piccolo campo di pallacanestro. Nella foto: un torneo a tiri liberi organizzato nel dopo cena. Copyright PNRA. 
E… non ci crederete mai … Podio del torneo di tiri liberi (a cui hanno partecipato più di 50 persone): primo classificato Tom (Cina), secondo classificato non so il nome (Corea), terzo classificato ALESSIA (Italia)!!! Ho tenuto alto l’onore dell’Italia!Copyright PNRA. 
Come a MZS si può trovare, in piccolo, uno spaccato d’Italia, viaggiare sulla Xue Long è come fare un viaggio in Cina con le sue diverse popolazioni, i suoi sapori e le sue abitudini. Un vero itinerario di scoperta di una nazione gigantesca “concentrata” a bordo di una nave. 
Una cosa è certa: dopo questo viaggio non dirò mai più che i cinesi sono tutti uguali!! 
</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://www.fabant.it/</post_url>
<post_date>20151021</post_date>
<post_time></post_time>
<username></username>
<post>
fabant 
Il suo nome tradotto in italiano significa “Dragone dei Ghiacci”, 162 metri di lunghezza, 120 persone residenti tra equipaggio e ricercatori, nave rompighiaccio alla 31esima spedizione polare: ecco in breve le caratteristiche della Xue Long, la nave cinese che mi ha riportato in Nuova Zelanda (insieme ad altri 8 componenti della spedizione). La Xue Long al largo di Inesxpressible Island. Copyright PNRA. 
Ora ne parlo tranquillamente ma quando ho visto questa nave al largo di Mario Zucchelli Station il mio cuore ha cominciato a sentirsi stretto in una morsa: sapevo che presto avrei dovuto lasciare la base e soprattutto le persone con cui avevo condiviso, per oltre due mesi, un’esperienza così eccezionale. 
Il primo impatto, non mi vergogno a dirlo, è stato sconfortante visto il mio stato d’animo. 
Poi, il lungo viaggio, durato quasi due settimane, mi ha regalato esperienze ed emozioni che non avrei mai immaginato… 
Prima di tutto lo spettacolo della navigazione tra i ghiacci … Pur essendo estate il pack non scompare del tutto e per circa 4/5 giorni la navigazione si è svolta tra i ghiacci. Copyright PNRA. Copyright PNRA. Pinguini di Adelia sul pack. Sullo sfondo la costa dell’Antartide: una delle ultime immagini del continente prima di allontanarci dalla costa e dirigerci verso il mare aperto.Copyright PNRA. 
Il primo tramonto dopo tanti giorni di luce continua …. Copyright PNR 
Workshop scientifici… Durante la navigazione, approfittando della presenza di ricercatori italiani, coreani, neozelandesi ed ovviamente cinesi è stato organizzato un workshop sulla ricerca in Antartide. Copyright PNRA. 
Sport e divertimento in compagnia “internazionale”… Per fare un po’ di movimento nella nave era presente un piccolo campo di pallacanestro. Nella foto: un torneo a tiri liberi organizzato nel dopo cena. Copyright PNRA. 
E… non ci crederete mai … Podio del torneo di tiri liberi (a cui hanno partecipato più di 50 persone): primo classificato Tom (Cina), secondo classificato non so il nome (Corea), terzo classificato ALESSIA (Italia)!!! Ho tenuto alto l’onore dell’Italia!Copyright PNRA. 
Come a MZS si può trovare, in piccolo, uno spaccato d’Italia, viaggiare sulla Xue Long è come fare un viaggio in Cina con le sue diverse popolazioni, i suoi sapori e le sue abitudini. Un vero itinerario di scoperta di una nazione gigantesca “concentrata” a bordo di una nave. 
Una cosa è certa: dopo questo viaggio non dirò mai più che i cinesi sono tutti uguali!! 
</post>
<signature>

</signature>
<external_links>

</external_links>
<country>IT</country>
<main_image></main_image>
</document>
