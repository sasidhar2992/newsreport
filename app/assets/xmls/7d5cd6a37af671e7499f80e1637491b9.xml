<?xml version="1.0" encoding="UTF-8"?>
<document>
<type>mainstream</type>
<forum>http://rss.jagran.com/local/uttarakhand/udhamsingh-nagar.xml</forum>
<forum_title>Jagran Hindi News - uttarakhand:udhamsingh-nagar</forum_title>
<discussion_title>पंतनगर विश्वविद्यालय के कुलपति ने दिया अपना त्यागपत्र</discussion_title>
<language>hindi</language>
<gmt_offset></gmt_offset>
<topic_url>http://www.jagran.com/uttarakhand/udhamsingh-nagar-vicechancellor-of-pantnagar-university-gave-his-resignation-14548175.html</topic_url>
<topic_text>
पंतनगर विश्वविद्यालय के कुलपति ने दिया अपना त्यागपत्र Publish Date:Mon, 22 Aug 2016 12:48 PM (IST) | Updated Date:Mon, 22 Aug 2016 12:52 PM (IST) पंतनगर विश्वविद्यालय के कुलपति ने दिया अपना त्यागपत्र गोविंद बल्लभ पंत कृषि प्रौद्योगिकी विश्वविद्यालय के कुलपति डॉ. मंगला राय ने विवि शिक्षकों के आंदोलन से ऊबकर त्याग पत्र दे दिया है। 
पंतनगर, [जागरण संवाददाता]: गोविंद बल्लभ पंत कृषि प्रौद्योगिकी विश्वविद्यालय के कुलपति डॉ. मंगला राय ने विवि शिक्षकों के आंदोलन से ऊबकर त्याग पत्र दे दिया है। कॉलेज के नोटिस बोर्ड पर अपना कथित त्यागपत्र चस्पा कराते हुए उन्होंने लिखा है कि जितना उन्होंने विवि के लिए किया, उससे अधिक कर पाने की उनमें सामर्थ्य नहीं है। ऐसे में वह जन्माष्टमी के बाद अपने पद से कार्यमुक्त हो जाएंगे। हालांकि, कुलपति के कथित त्यागपत्र की राजभवन सूत्रों ने पुष्टि नहीं की है। पंतनगर विवि के शिक्षक एवं कर्मचारी पिछले छह दिनों से वेतन बढ़ोत्तरी समेत 21 सूत्रीय मांगों को लेकर आंदोलनरत हैं। कुलपति डॉ. राय ने रविवार को दोपहर बाद आंदोलित शिक्षक प्रतिनिधियों को वार्ता के लिए बुलाया था। उन्होंने अपने पत्र में इस बात का जिक्र करते हुए दुखी मन से लिखा है कि पंतनगर कर्मचारी संगठन, विवि श्रमिक कल्याण संघ एवं राष्ट्रीय सफाई मजदूर कांग्रेस (ट्रेड यूनियन संयुक्त मोर्चा) के 20 अगस्त के पत्र पर शिक्षक समिति से वार्ता की गई, लेकिन कोई नतीजा नहीं निकला। 21 अगस्त को विवि के विभिन्न विभागों के 12 उच्चाधिकारियों की समिति के साथ वार्ता के लिए तीन बजे का समय नियत किया गया, लेकिन शिक्षक समिति ने वार्ता की जरूरत नहीं समझी। उन्होंने त्यागपत्र में लिखा है कि गहन चिंतन-मनन के उपरांत वह इस नतीजे पर पहुंचे हैं कि अपने कार्यभार ग्रहण करने की तिथि 21 मार्च से लेकर अब तक जितना उन्होंने किया उससे अधिक कर पाना उनकी सामर्थ्य में नहीं है। ऐसे में वह जन्माष्टमी के बाद कार्यमुक्त हो जाएंगे। विवि के विभिन्न विभागों के नोटिस बोर्ड पर कुलपति का कथित त्यागपत्र चस्पा होने के बाद उनसे संपर्क करने का प्रयास किया गया, लेकिन उन्होंने बात नहीं की। डॉ. राय भारतीय कृषि अनुसंधान परिषद दिल्ली में महानिदेशक के पद से सेवानिवृत्त हुए थे। मार्च में उनकी पंतनगर विवि में कुलपति के रूप में नियुक्ति की गई थी। भावुक पत्र लिखा कुलपति ने भावुक पत्र लिखते हुए शिक्षकों से कहा है कि उनका जीवन मंगलमय हो। आप दिन-रात चौगुना गति से आगे बढ़ें। अब आगे मेरा मौन ही मेरा कहना होगा। अवैतनिक कार्य कर रहे कुलपति गोविंद बल्लभ पंत कृषि एवं प्रौद्योगिकी विवि पंतनगर में बतौर कुलपति तैनाती के बाद से डॉ. मंगला राय अवैतनिक सेवा दे रहे हैं। उन्होंने विवि से वेतन एवं भत्ता लेने से नियुक्ति के समय ही मना कर दिया था। 
पढ़ें: ग्रेड पे व एसीपी की मांग को लेकर कर्मचारी संघ सड़क पर उतरा ये है शिक्षकों की प्रमुख मांगें -पंतनगर विवि को केंद्रीय दर्जा देने हेतु राज्य सरकार को प्रस्ताव भेजा जाए -विवि के विभागाध्यक्षों की नियुक्ति तीन वर्ष की समय सीमा के अनुसार की जाए -छठें वेतन आयोग की संस्तुतियों के मुताबिक शिक्षकों को एजीपी के लाभ के रूप में 12,000 रुपये दिए जाएं -विवि के प्रशासनिक पदों पर एक व्यक्ति एक पद की व्यवस्था लागू हो -विवि में पुस्तकालय में पूर्व में हुए साक्षात्कार के नियुक्ति पत्र तुरंत जारी हों -शिक्षकों को उत्तराखंड शासन के अधिकारियों की भांति चिकित्सा प्रतिपूर्ति दी जाए -राज्य सरकार के अधिकारियों एवं अन्य विश्वविद्यालयों के शिक्षकों की भांति परिवार नियोजन भत्ता की मांग। 
पढ़ें: अल्मोड़ा में गरजी आंगनबाड़ी कार्यकत्रियां, गांधी पार्क में दिया धरना 
वीसी इस्तीफा देने का कर रहे हैं दिखावा पंतनगर विवि शिक्षक समिति के अध्यक्ष डॉ. पीएन सिंह ने बताया कि वीसी इस्तीफा देने का दिखावा कर रहे हैं। पूर्व में भी वह त्याग पत्र दे चुके हैं, लेकिन राजभवन से स्वीकार नहीं हुआ था। यह इस्तीफा भी स्वीकार नहीं किया जाएगा, क्योंकि वीसी पर विवि के मामले में कई स्तर की जांच चल रही है। संगठन भी सोमवार को राजभवन को पत्र लिखेगा। यदि वीसी का इस्तीफा स्वीकार होता है तो नए वीसी की तैनाती स्थानीय स्तर पर होनी चाहिए। बाहर से आने वाले वीसी का पुरजोर विरोध किया जाएगा। 
पढ़ें:-सीट बढ़ाने को लेकर एनएसयूआई कार्यकर्ता धरने पर बैठे Sponsored मोबाइल पर भी अपनी पसंदीदा खबरें और मैच के Live स्कोर पाने के लिए जाएं m.jagran.com पर Tags:
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.jagran.com/uttarakhand/udhamsingh-nagar-vicechancellor-of-pantnagar-university-gave-his-resignation-14548175.html</post_url>
<post_date>20160822</post_date>
<post_time>0722</post_time>
<username></username>
<post>
पंतनगर विश्वविद्यालय के कुलपति ने दिया अपना त्यागपत्र Publish Date:Mon, 22 Aug 2016 12:48 PM (IST) | Updated Date:Mon, 22 Aug 2016 12:52 PM (IST) पंतनगर विश्वविद्यालय के कुलपति ने दिया अपना त्यागपत्र गोविंद बल्लभ पंत कृषि प्रौद्योगिकी विश्वविद्यालय के कुलपति डॉ. मंगला राय ने विवि शिक्षकों के आंदोलन से ऊबकर त्याग पत्र दे दिया है। 
पंतनगर, [जागरण संवाददाता]: गोविंद बल्लभ पंत कृषि प्रौद्योगिकी विश्वविद्यालय के कुलपति डॉ. मंगला राय ने विवि शिक्षकों के आंदोलन से ऊबकर त्याग पत्र दे दिया है। कॉलेज के नोटिस बोर्ड पर अपना कथित त्यागपत्र चस्पा कराते हुए उन्होंने लिखा है कि जितना उन्होंने विवि के लिए किया, उससे अधिक कर पाने की उनमें सामर्थ्य नहीं है। ऐसे में वह जन्माष्टमी के बाद अपने पद से कार्यमुक्त हो जाएंगे। हालांकि, कुलपति के कथित त्यागपत्र की राजभवन सूत्रों ने पुष्टि नहीं की है। पंतनगर विवि के शिक्षक एवं कर्मचारी पिछले छह दिनों से वेतन बढ़ोत्तरी समेत 21 सूत्रीय मांगों को लेकर आंदोलनरत हैं। कुलपति डॉ. राय ने रविवार को दोपहर बाद आंदोलित शिक्षक प्रतिनिधियों को वार्ता के लिए बुलाया था। उन्होंने अपने पत्र में इस बात का जिक्र करते हुए दुखी मन से लिखा है कि पंतनगर कर्मचारी संगठन, विवि श्रमिक कल्याण संघ एवं राष्ट्रीय सफाई मजदूर कांग्रेस (ट्रेड यूनियन संयुक्त मोर्चा) के 20 अगस्त के पत्र पर शिक्षक समिति से वार्ता की गई, लेकिन कोई नतीजा नहीं निकला। 21 अगस्त को विवि के विभिन्न विभागों के 12 उच्चाधिकारियों की समिति के साथ वार्ता के लिए तीन बजे का समय नियत किया गया, लेकिन शिक्षक समिति ने वार्ता की जरूरत नहीं समझी। उन्होंने त्यागपत्र में लिखा है कि गहन चिंतन-मनन के उपरांत वह इस नतीजे पर पहुंचे हैं कि अपने कार्यभार ग्रहण करने की तिथि 21 मार्च से लेकर अब तक जितना उन्होंने किया उससे अधिक कर पाना उनकी सामर्थ्य में नहीं है। ऐसे में वह जन्माष्टमी के बाद कार्यमुक्त हो जाएंगे। विवि के विभिन्न विभागों के नोटिस बोर्ड पर कुलपति का कथित त्यागपत्र चस्पा होने के बाद उनसे संपर्क करने का प्रयास किया गया, लेकिन उन्होंने बात नहीं की। डॉ. राय भारतीय कृषि अनुसंधान परिषद दिल्ली में महानिदेशक के पद से सेवानिवृत्त हुए थे। मार्च में उनकी पंतनगर विवि में कुलपति के रूप में नियुक्ति की गई थी। भावुक पत्र लिखा कुलपति ने भावुक पत्र लिखते हुए शिक्षकों से कहा है कि उनका जीवन मंगलमय हो। आप दिन-रात चौगुना गति से आगे बढ़ें। अब आगे मेरा मौन ही मेरा कहना होगा। अवैतनिक कार्य कर रहे कुलपति गोविंद बल्लभ पंत कृषि एवं प्रौद्योगिकी विवि पंतनगर में बतौर कुलपति तैनाती के बाद से डॉ. मंगला राय अवैतनिक सेवा दे रहे हैं। उन्होंने विवि से वेतन एवं भत्ता लेने से नियुक्ति के समय ही मना कर दिया था। 
पढ़ें: ग्रेड पे व एसीपी की मांग को लेकर कर्मचारी संघ सड़क पर उतरा ये है शिक्षकों की प्रमुख मांगें -पंतनगर विवि को केंद्रीय दर्जा देने हेतु राज्य सरकार को प्रस्ताव भेजा जाए -विवि के विभागाध्यक्षों की नियुक्ति तीन वर्ष की समय सीमा के अनुसार की जाए -छठें वेतन आयोग की संस्तुतियों के मुताबिक शिक्षकों को एजीपी के लाभ के रूप में 12,000 रुपये दिए जाएं -विवि के प्रशासनिक पदों पर एक व्यक्ति एक पद की व्यवस्था लागू हो -विवि में पुस्तकालय में पूर्व में हुए साक्षात्कार के नियुक्ति पत्र तुरंत जारी हों -शिक्षकों को उत्तराखंड शासन के अधिकारियों की भांति चिकित्सा प्रतिपूर्ति दी जाए -राज्य सरकार के अधिकारियों एवं अन्य विश्वविद्यालयों के शिक्षकों की भांति परिवार नियोजन भत्ता की मांग। 
पढ़ें: अल्मोड़ा में गरजी आंगनबाड़ी कार्यकत्रियां, गांधी पार्क में दिया धरना 
वीसी इस्तीफा देने का कर रहे हैं दिखावा पंतनगर विवि शिक्षक समिति के अध्यक्ष डॉ. पीएन सिंह ने बताया कि वीसी इस्तीफा देने का दिखावा कर रहे हैं। पूर्व में भी वह त्याग पत्र दे चुके हैं, लेकिन राजभवन से स्वीकार नहीं हुआ था। यह इस्तीफा भी स्वीकार नहीं किया जाएगा, क्योंकि वीसी पर विवि के मामले में कई स्तर की जांच चल रही है। संगठन भी सोमवार को राजभवन को पत्र लिखेगा। यदि वीसी का इस्तीफा स्वीकार होता है तो नए वीसी की तैनाती स्थानीय स्तर पर होनी चाहिए। बाहर से आने वाले वीसी का पुरजोर विरोध किया जाएगा। 
पढ़ें:-सीट बढ़ाने को लेकर एनएसयूआई कार्यकर्ता धरने पर बैठे Sponsored मोबाइल पर भी अपनी पसंदीदा खबरें और मैच के Live स्कोर पाने के लिए जाएं m.jagran.com पर Tags:
</post>
<signature>

</signature>
<external_links>

</external_links>
<country>IN</country>
<main_image>http://images.jagran.com/images/22_08_2016-21hld9.jpg</main_image>
</document>
