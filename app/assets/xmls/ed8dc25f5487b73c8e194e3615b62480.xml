<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Lil’Kleine en Lady Bee op afterparty Zomerparkdag in Cascade - Weekblad De Brug</discussion_title>
<language>dutch</language>
<gmt_offset></gmt_offset>
<topic_url>http://www.weekbladdebrug.nl/nieuws/kunst-en-cultuur/lilkleine-en-lady-bee-op-afterparty-zomerparkdag-cascade/</topic_url>
<topic_text>
Home » Nieuws » Kunst en Cultuur » Lil’Kleine en Lady Bee op afterparty Zomerparkdag in Cascade Lil’Kleine en Lady Bee op afterparty Zomerparkdag in Cascade Geplaatst op: maandag 22 augustus 2016 In: Kunst en Cultuur Reacties: 0 14 keer bekeken 
H.I.Ambacht – Zaterdag 27 augustus vindt de jaarlijkse Zomerparkdag plaats in Hendrik-Ido-Ambacht. B-Red Events en Stichting Cascade organiseren voor het eerst na afloop van deze bijzondere dag een grootse afterparty in Cascade. Zij pakken uit met artiesten als Lil’Kleine en Lady Bee. Groot feest voor iedereen vanaf 16 jaar. 
Dit jaar vindt er voor het eerst een spetterende afsluiting plaats van de Zomerparkdag in Hendrik-Ido-Ambacht. Zaterdag 27 augustus is de dag voor en door Ambachters. Dit principe is ook doorgetrokken in de afterparty in Cultureel Centrum Cascade. Zo treden de lokale DJ’s als DJ Red, DJ Lils, DJ Lunic en DJ Martino op tijdens dit feest. Zij worden aangevuld met nationaal bekende acts als Lady Bee en Lil’Kleine. 
Lil’Kleine De Amsterdamse rapper Lil’Kleine scoorde als onderdeel van het New Wave collectief al vele hits. Daarnaast zal zijn hit met Ronnie Flex niemand zijn ontgaan. Onlangs bracht hij zijn nieuwe single ‘Vakantie’ uit. Toch komt het succes van Lil’ Kleine niet geheel uit het niets aanwaaien. De rapper boekte al succes met de release van zijn ‘Tuig van de richel’ EP in 2012 en deed hierna mee aan het programma ‘Ali B op volle toeren’ waar zijn Amsterdamse tongval hem een perfecte cover van ‘Zo verdomd alleen’ opleverde. Vanavond zijn we echter alles behalve alleen want als Lil’ Kleine het podium betreedt is er maar één optie en dat is turn up gaan op zijn grootste hits. 
Lady Bee Na tien succesvolle jaren als MC weet Lady Bee (Bianca Latupapua) als geen ander hoe ze het publiek gek krijgt. Met een unieke combinatie van house, urban en dubstep beats weet ze de zaal op te zwepen. Wat kun je verwachten van haar mixen? Een vrouwelijke, sexy en stoere mix met ballen! Deze vrouw is er klaar voor om een van de weinige vrouwelijke DJ’s te worden die de wereld zal veroveren! 
Zaterdag 27 augustus vindt de Zomerparkdag Afterparty plaats van 20.30 uur tot 02.30 plaats in Cultureel Centrum Cascade. Kaarten kosten € 15,00 en zijn te bestellen via www.stichting-cascade.nl, via www.b-red.nl of telefonisch via 078-6819230. Kom je met een groep van 6 pers. (of meer) dan betaal je maar €12,50 p.p.. Wacht niet te lang met je kaarten, want vol=vol. Delen: 
</topic_text>
<spam_score>0.52</spam_score>
<post_num>1</post_num>
<post_id>post-1</post_id>
<post_url>http://www.weekbladdebrug.nl/nieuws/kunst-en-cultuur/lilkleine-en-lady-bee-op-afterparty-zomerparkdag-cascade/</post_url>
<post_date>20160822</post_date>
<post_time></post_time>
<username></username>
<post>
Home » Nieuws » Kunst en Cultuur » Lil’Kleine en Lady Bee op afterparty Zomerparkdag in Cascade Lil’Kleine en Lady Bee op afterparty Zomerparkdag in Cascade Geplaatst op: maandag 22 augustus 2016 In: Kunst en Cultuur Reacties: 0 14 keer bekeken 
H.I.Ambacht – Zaterdag 27 augustus vindt de jaarlijkse Zomerparkdag plaats in Hendrik-Ido-Ambacht. B-Red Events en Stichting Cascade organiseren voor het eerst na afloop van deze bijzondere dag een grootse afterparty in Cascade. Zij pakken uit met artiesten als Lil’Kleine en Lady Bee. Groot feest voor iedereen vanaf 16 jaar. 
Dit jaar vindt er voor het eerst een spetterende afsluiting plaats van de Zomerparkdag in Hendrik-Ido-Ambacht. Zaterdag 27 augustus is de dag voor en door Ambachters. Dit principe is ook doorgetrokken in de afterparty in Cultureel Centrum Cascade. Zo treden de lokale DJ’s als DJ Red, DJ Lils, DJ Lunic en DJ Martino op tijdens dit feest. Zij worden aangevuld met nationaal bekende acts als Lady Bee en Lil’Kleine. 
Lil’Kleine De Amsterdamse rapper Lil’Kleine scoorde als onderdeel van het New Wave collectief al vele hits. Daarnaast zal zijn hit met Ronnie Flex niemand zijn ontgaan. Onlangs bracht hij zijn nieuwe single ‘Vakantie’ uit. Toch komt het succes van Lil’ Kleine niet geheel uit het niets aanwaaien. De rapper boekte al succes met de release van zijn ‘Tuig van de richel’ EP in 2012 en deed hierna mee aan het programma ‘Ali B op volle toeren’ waar zijn Amsterdamse tongval hem een perfecte cover van ‘Zo verdomd alleen’ opleverde. Vanavond zijn we echter alles behalve alleen want als Lil’ Kleine het podium betreedt is er maar één optie en dat is turn up gaan op zijn grootste hits. 
Lady Bee Na tien succesvolle jaren als MC weet Lady Bee (Bianca Latupapua) als geen ander hoe ze het publiek gek krijgt. Met een unieke combinatie van house, urban en dubstep beats weet ze de zaal op te zwepen. Wat kun je verwachten van haar mixen? Een vrouwelijke, sexy en stoere mix met ballen! Deze vrouw is er klaar voor om een van de weinige vrouwelijke DJ’s te worden die de wereld zal veroveren! 
Zaterdag 27 augustus vindt de Zomerparkdag Afterparty plaats van 20.30 uur tot 02.30 plaats in Cultureel Centrum Cascade. Kaarten kosten € 15,00 en zijn te bestellen via www.stichting-cascade.nl, via www.b-red.nl of telefonisch via 078-6819230. Kom je met een groep van 6 pers. (of meer) dan betaal je maar €12,50 p.p.. Wacht niet te lang met je kaarten, want vol=vol. Delen: 
</post>
<signature>

</signature>
<external_links>

</external_links>
<country>NL</country>
<main_image>http://www.weekbladdebrug.nl/images/13669259_1333467693347875_1030744484435490753_o.png</main_image>
</document>
