<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>Χωρίς αποδείξεις και το 2016-Από το νέο έτος η χρήση των καρτών</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/choris-apodixis-ke-2016-apo-neo-etos-chrisi-ton-karton/</topic_url>
<topic_text>
Χωρίς αποδείξεις και το 2016-Από το νέο έτος η χρήση των καρτών 22 Αυγούστου 2016 9:30 πμ Εκτύπωση Αποστολή με E-mail 
Τέσσερις μήνες και ολίγες ημέρες έχουν απομείνει για να φύγει το 2016 και ακόμα η κυβέρνηση δεν έχει καταφέρει να βρει λύση τι θα κάνει με τις αποδείξεις. Από τις αρχές του 2016 μέχρι και σήμερα το οικονομικό επιτελείο ανακοινώνει, ανά τακτά χρονικά διαστήματα, ότι φέτος θα ισχύσουν οι αποδείξεις, προτρέποντας μάλιστα στους φορολογούμενους να τις μαζεύουν και να τις αποθηκεύουν στα συρτάρια τους και σε κουτιά. 
Ωστόσο, όπως όλα δείχνουν, ούτε φέτος θα ισχύσουν οι αποδείξεις. Δηλαδή οι φορολογούμενοι δεν θα χρειαστούν τη «χαρτούρα» που ενδεχομένως κάποιοι να έχουν μαζέψει. Πέρασε ένας χρόνος ανεκμετάλλευτος με τη φοροδιαφυγή να οργιάζει και με την κυβέρνηση απλά να κοιτάει αρνούμενη να πάρει μέτρα για την καταστολή της. Αν και το οικονομικό επιτελείο διέρρεε ότι για το τελευταίο τετράμηνο του έτους θα τεθεί σε ισχύ το ηλεκτρονικό σύστημα πληρωμών σε συνδυασμό με τη συλλογή αποδείξεων μέσω πιστωτικών και χρεωστικών καρτών, εντούτοις κάτι τέτοιο φαίνεται μακρινό… Ο κωδικός 059 της φορολογικής δήλωσης το πιθανότερο να μείνει ανενεργός και για τα εισοδήματα του 2016 και εφόσον η κυβέρνηση καταλήξει σε συμφωνία με τους πιστωτές της χώρας θα εφαρμοσθούν οι αλλαγές αυτές από το 2017. 
Απραξία 
Ένας ολόκληρος χρόνος χάθηκε και μάλιστα σε μία κρίσιμη περίοδο για την ελληνική οικονομία, με τους φορολογούμενους να πληρώνουν υπέρογκα ποσά σε φόρους και τις επιχειρήσεις να βρίσκονται σε μόνιμη ασφυξία. 
Η χρήση της τεχνολογίας θα μπορούσε να βοηθήσει στην περιστολή της φοροδιαφυγής, δεδομένου ότι σχεδόν όλες οι συναλλαγές θα περνούσαν από το πιστωτικό σύστημα. Θα μπορούσε η κυβέρνηση να επιβάλλει όλες οι συναλλαγές μεταξύ των επιχειρήσεων να γίνονται από το πρώτο ευρώ μέσω ηλεκτρονικών συστημάτων και να ελέγχονται δειγματοληπτικά οι αποθήκες των επιχειρήσεων για τα εμπορεύματα που έχουν στοκάρει και αν αυτά δικαιολογούνται από τα ηλεκτρονικά τιμολόγια. Επίσης θα μπορούσε να θέσει ένα όριο συναλλαγών πάνω από το οποίο οι πολίτες θα χρησιμοποιούσαν υποχρεωτικά τις κάρτες τους. Σίγουρα, η φοροδιαφυγή δεν θα εξαφανιζόταν, αλλά θα περιορίζονταν σημαντικά. Και αν υπήρχαν και κάποιες παραδειγματικές ποινές για όσους κατά σύστημα φοροδιαφεύγουν, θα δημιουργούνταν η αίσθηση ότι ανά πάσα στιγμή μπορούν να ελεγχθούν. Τέτοια αίσθηση δεν υπάρχει. 
Ποινές «χάδι» καθησυχάζουν τους φοροφυγάδες 
Αντίθετα ουδείς φαίνεται να φοβάται τον έλεγχο, δεδομένου ότι οι ποινές είναι «χάδι». Και οι ποινές αυτές θεσπίστηκαν επί διακυβέρνησης ΣΥΡΙΖΑ. Αποτέλεσμα των πρακτικών του οικονομικού επιτελείου είναι να έχει καταστραφεί η μεσαία τάξη, αυτή που κατανάλωνε και κινούσε την αγορά. Και το χειρότερο είναι ότι αυτή η τάξη ενδεχομένως να κληθεί να πληρώσει πάλι την αδυναμία της κυβέρνησης να πετύχει τους στόχους του προϋπολογισμού. Με τις συντάξεις να έχουν ήδη πέσει πολύ χαμηλά και τους φόρους να έχουν γνωρίζει ιστορικά υψηλά, η κυβέρνηση αφήνει τη φοροδιαφυγή να οργιάζει χωρίς να λαμβάνει κατασταλτικά μέτρα. 
liberal.gr   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/choris-apodixis-ke-2016-apo-neo-etos-chrisi-ton-karton/</post_url>
<post_date>20160822</post_date>
<post_time>0630</post_time>
<username>Δήμητρα-Μαρίλια Φούρλα</username>
<post>
Χωρίς αποδείξεις και το 2016-Από το νέο έτος η χρήση των καρτών 22 Αυγούστου 2016 9:30 πμ Εκτύπωση Αποστολή με E-mail 
Τέσσερις μήνες και ολίγες ημέρες έχουν απομείνει για να φύγει το 2016 και ακόμα η κυβέρνηση δεν έχει καταφέρει να βρει λύση τι θα κάνει με τις αποδείξεις. Από τις αρχές του 2016 μέχρι και σήμερα το οικονομικό επιτελείο ανακοινώνει, ανά τακτά χρονικά διαστήματα, ότι φέτος θα ισχύσουν οι αποδείξεις, προτρέποντας μάλιστα στους φορολογούμενους να τις μαζεύουν και να τις αποθηκεύουν στα συρτάρια τους και σε κουτιά. 
Ωστόσο, όπως όλα δείχνουν, ούτε φέτος θα ισχύσουν οι αποδείξεις. Δηλαδή οι φορολογούμενοι δεν θα χρειαστούν τη «χαρτούρα» που ενδεχομένως κάποιοι να έχουν μαζέψει. Πέρασε ένας χρόνος ανεκμετάλλευτος με τη φοροδιαφυγή να οργιάζει και με την κυβέρνηση απλά να κοιτάει αρνούμενη να πάρει μέτρα για την καταστολή της. Αν και το οικονομικό επιτελείο διέρρεε ότι για το τελευταίο τετράμηνο του έτους θα τεθεί σε ισχύ το ηλεκτρονικό σύστημα πληρωμών σε συνδυασμό με τη συλλογή αποδείξεων μέσω πιστωτικών και χρεωστικών καρτών, εντούτοις κάτι τέτοιο φαίνεται μακρινό… Ο κωδικός 059 της φορολογικής δήλωσης το πιθανότερο να μείνει ανενεργός και για τα εισοδήματα του 2016 και εφόσον η κυβέρνηση καταλήξει σε συμφωνία με τους πιστωτές της χώρας θα εφαρμοσθούν οι αλλαγές αυτές από το 2017. 
Απραξία 
Ένας ολόκληρος χρόνος χάθηκε και μάλιστα σε μία κρίσιμη περίοδο για την ελληνική οικονομία, με τους φορολογούμενους να πληρώνουν υπέρογκα ποσά σε φόρους και τις επιχειρήσεις να βρίσκονται σε μόνιμη ασφυξία. 
Η χρήση της τεχνολογίας θα μπορούσε να βοηθήσει στην περιστολή της φοροδιαφυγής, δεδομένου ότι σχεδόν όλες οι συναλλαγές θα περνούσαν από το πιστωτικό σύστημα. Θα μπορούσε η κυβέρνηση να επιβάλλει όλες οι συναλλαγές μεταξύ των επιχειρήσεων να γίνονται από το πρώτο ευρώ μέσω ηλεκτρονικών συστημάτων και να ελέγχονται δειγματοληπτικά οι αποθήκες των επιχειρήσεων για τα εμπορεύματα που έχουν στοκάρει και αν αυτά δικαιολογούνται από τα ηλεκτρονικά τιμολόγια. Επίσης θα μπορούσε να θέσει ένα όριο συναλλαγών πάνω από το οποίο οι πολίτες θα χρησιμοποιούσαν υποχρεωτικά τις κάρτες τους. Σίγουρα, η φοροδιαφυγή δεν θα εξαφανιζόταν, αλλά θα περιορίζονταν σημαντικά. Και αν υπήρχαν και κάποιες παραδειγματικές ποινές για όσους κατά σύστημα φοροδιαφεύγουν, θα δημιουργούνταν η αίσθηση ότι ανά πάσα στιγμή μπορούν να ελεγχθούν. Τέτοια αίσθηση δεν υπάρχει. 
Ποινές «χάδι» καθησυχάζουν τους φοροφυγάδες 
Αντίθετα ουδείς φαίνεται να φοβάται τον έλεγχο, δεδομένου ότι οι ποινές είναι «χάδι». Και οι ποινές αυτές θεσπίστηκαν επί διακυβέρνησης ΣΥΡΙΖΑ. Αποτέλεσμα των πρακτικών του οικονομικού επιτελείου είναι να έχει καταστραφεί η μεσαία τάξη, αυτή που κατανάλωνε και κινούσε την αγορά. Και το χειρότερο είναι ότι αυτή η τάξη ενδεχομένως να κληθεί να πληρώσει πάλι την αδυναμία της κυβέρνησης να πετύχει τους στόχους του προϋπολογισμού. Με τις συντάξεις να έχουν ήδη πέσει πολύ χαμηλά και τους φόρους να έχουν γνωρίζει ιστορικά υψηλά, η κυβέρνηση αφήνει τη φοροδιαφυγή να οργιάζει χωρίς να λαμβάνει κατασταλτικά μέτρα. 
liberal.gr   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2015/08/25.gif</main_image>
</document>
