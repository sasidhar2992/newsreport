<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>نخست وزیر سنگاپور هنگام سخنرانی از حال رفت</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386259/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%B3%D9%86%DA%AF%D8%A7%D9%BE%D9%88%D8%B1-%D9%87%D9%86%DA%AF%D8%A7%D9%85-%D8%B3%D8%AE%D9%86%D8%B1%D8%A7%D9%86%DB%8C-%D8%A7%D8%B2-%D8%AD%D8%A7%D9%84-%D8%B1%D9%81%D8%AA</topic_url>
<topic_text>
نخست وزیر سنگاپور هنگام سخنرانی از حال رفت &apos;لی هسین لونگ&apos; نخست وزیر سنگاپور یکشنبه شب زمانی که در جمع صدها نفر سخنرانی می کرد از حال رفت و پس از استراحت یکساعته به سخنرانی خود به مناسبت یک روز ملی در این دولت – شهر جنوب شرق آسیا ادامه داد. به گزارش بولتن نیوز ،نخست وزیر 64 ساله سنگاپور که مبتلا به سرطان پروستات است و بهمن ماه سال 1393 تحت عمل جراحی قرار گرفت یکشنبه شب و زمانی که به مناسبت یک روز ملی سخنرانی می کرد، از حال رفت.دفتر نخست وزیر سنگاپور در بیانیه ای اعلام کرد که وی توسط یک تیم پزشکی مورد ارزیابی قرار گرفت و تشخیص داد این احساس ناپایداری ناشی از ایستادن طولانی، گرما و کم آبی بدن بوده است، در حالی که وضعیت قلبی &apos;لی هسین لونگ&apos; خوب تشخیص داده و تاکید شد سکته مغزی وجود ندارد.وی چند لحظه پس از اینکه از حال رفت با تشویق مخاطبان سخنرانی خود را با لبخند از سر گرفت و گفت &apos;من همه را ترساندم. آخرین باری که این به وضعیت دچار شدم هنگام رژه بود که غش کردم&apos;.نخست وزیر سنگاپور سپس مورد معاینه پزشکان قرار گرفت و یکساعت بعد و ساعت 22 و 40 دقیقه یکشنبه شب به وقت محلی به سخنرانی اش به زبان انگلیسی ادامه داد.وزیر دارایی سنگاپور نیز اخیرا در نشست کابینه دچار سکته مغزی شد.&apos;لی هسین لونگ&apos; سومین نخست وزیر سنگاپور و بزرگترین پسر &apos;لی کوآن یو&apos; نخستین نخست وزیر سنگاپور است. وی به عنوان دبیر کل حزب اقدام مردم در 2004 نخست وزیر شد و قدرت را در دست دارد.به نوشته روز دوشنبه تارنمای شبکه خبر آسیا، وی در سخنرانی خود با اشاره به نگاه به آینده و چالش های مشابه این کشور با جهان از سال 2001 میلادی، تصویری از آینده و سال 2030 میلادی این دولت – شهر را ارائه کرد.وی گفت: 15 سال پیش، ما و جهان، شوک و بحران اقتصادی را تجربه کردیم و اقتصاد سنگاپور نیز به حالت رکود رفت، اما ما سال 2001 انتخابات را برگزار و پیروزی قوی بدست آوردیم و در ادامه کارهای بسیاری انجام دادیم.نخست وزیر سنگاپور در ادامه با ترسیم سال 2030 این دولت – شهر کوچک، گفت که اتصال منطقه غرب به کوالالامپور پایتخت مالزی با راه آهن و قطار سریع السیر؛ یک &apos;دروازه شمالی&apos; در جنگل و ارتباطات حمل و نقل گسترده در سراسر جزیره از تحولاتی است که اتفاق می افتد.وی در بخش سیاست های خارجی سخنرانی اش نیز به روابط سنگاپور با مالزی و اندونزی پرداخت و چالش ناشی از اختلافات پیچیده دریای جنوبی چین را مورد اشاره قرار داد.&apos;لی هسین لونگ&apos; همچنین تهدید مستمر تروریسم و اقدامات برای مقابله با این تهدیدها را مورد تاکید قرار داد و گفت که همه باید خود را آماده مقابله با تروریسم کنیم.وی در بخش دیگری از سخنرانی خود در جبهه داخلی، چالش های اقتصادی را مورد اشاره قرار داد و اذعان ظریفی به مساله نمایندگی اقلیت ها در انتخاب رییس جمهور آینده سنگاپور کرد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386259/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%B3%D9%86%DA%AF%D8%A7%D9%BE%D9%88%D8%B1-%D9%87%D9%86%DA%AF%D8%A7%D9%85-%D8%B3%D8%AE%D9%86%D8%B1%D8%A7%D9%86%DB%8C-%D8%A7%D8%B2-%D8%AD%D8%A7%D9%84-%D8%B1%D9%81%D8%AA</post_url>
<post_date>20160822</post_date>
<post_time>0624</post_time>
<username>info@bultannews.com</username>
<post>
نخست وزیر سنگاپور هنگام سخنرانی از حال رفت &apos;لی هسین لونگ&apos; نخست وزیر سنگاپور یکشنبه شب زمانی که در جمع صدها نفر سخنرانی می کرد از حال رفت و پس از استراحت یکساعته به سخنرانی خود به مناسبت یک روز ملی در این دولت – شهر جنوب شرق آسیا ادامه داد. به گزارش بولتن نیوز ،نخست وزیر 64 ساله سنگاپور که مبتلا به سرطان پروستات است و بهمن ماه سال 1393 تحت عمل جراحی قرار گرفت یکشنبه شب و زمانی که به مناسبت یک روز ملی سخنرانی می کرد، از حال رفت.دفتر نخست وزیر سنگاپور در بیانیه ای اعلام کرد که وی توسط یک تیم پزشکی مورد ارزیابی قرار گرفت و تشخیص داد این احساس ناپایداری ناشی از ایستادن طولانی، گرما و کم آبی بدن بوده است، در حالی که وضعیت قلبی &apos;لی هسین لونگ&apos; خوب تشخیص داده و تاکید شد سکته مغزی وجود ندارد.وی چند لحظه پس از اینکه از حال رفت با تشویق مخاطبان سخنرانی خود را با لبخند از سر گرفت و گفت &apos;من همه را ترساندم. آخرین باری که این به وضعیت دچار شدم هنگام رژه بود که غش کردم&apos;.نخست وزیر سنگاپور سپس مورد معاینه پزشکان قرار گرفت و یکساعت بعد و ساعت 22 و 40 دقیقه یکشنبه شب به وقت محلی به سخنرانی اش به زبان انگلیسی ادامه داد.وزیر دارایی سنگاپور نیز اخیرا در نشست کابینه دچار سکته مغزی شد.&apos;لی هسین لونگ&apos; سومین نخست وزیر سنگاپور و بزرگترین پسر &apos;لی کوآن یو&apos; نخستین نخست وزیر سنگاپور است. وی به عنوان دبیر کل حزب اقدام مردم در 2004 نخست وزیر شد و قدرت را در دست دارد.به نوشته روز دوشنبه تارنمای شبکه خبر آسیا، وی در سخنرانی خود با اشاره به نگاه به آینده و چالش های مشابه این کشور با جهان از سال 2001 میلادی، تصویری از آینده و سال 2030 میلادی این دولت – شهر را ارائه کرد.وی گفت: 15 سال پیش، ما و جهان، شوک و بحران اقتصادی را تجربه کردیم و اقتصاد سنگاپور نیز به حالت رکود رفت، اما ما سال 2001 انتخابات را برگزار و پیروزی قوی بدست آوردیم و در ادامه کارهای بسیاری انجام دادیم.نخست وزیر سنگاپور در ادامه با ترسیم سال 2030 این دولت – شهر کوچک، گفت که اتصال منطقه غرب به کوالالامپور پایتخت مالزی با راه آهن و قطار سریع السیر؛ یک &apos;دروازه شمالی&apos; در جنگل و ارتباطات حمل و نقل گسترده در سراسر جزیره از تحولاتی است که اتفاق می افتد.وی در بخش سیاست های خارجی سخنرانی اش نیز به روابط سنگاپور با مالزی و اندونزی پرداخت و چالش ناشی از اختلافات پیچیده دریای جنوبی چین را مورد اشاره قرار داد.&apos;لی هسین لونگ&apos; همچنین تهدید مستمر تروریسم و اقدامات برای مقابله با این تهدیدها را مورد تاکید قرار داد و گفت که همه باید خود را آماده مقابله با تروریسم کنیم.وی در بخش دیگری از سخنرانی خود در جبهه داخلی، چالش های اقتصادی را مورد اشاره قرار داد و اذعان ظریفی به مساله نمایندگی اقلیت ها در انتخاب رییس جمهور آینده سنگاپور کرد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
