<?xml version="1.0" encoding="UTF-8"?>
<document>
<type>mainstream</type>
<forum>http://golwg360.cymru/newyddion/ffrwd</forum>
<forum_title>Golwg360</forum_title>
<discussion_title>Y Cymry yn rhagori yn Rio</discussion_title>
<language>welsh</language>
<gmt_offset></gmt_offset>
<topic_url>http://golwg360.cymru/newyddion/cymru/236048-y-cymry-yn-rhagori-yn-rio</topic_url>
<topic_text>
Y Cymry yn rhagori yn Rio Awst 22, 2016 07:58 Diweddarwyd am 07:59 
Athletwyr Tîm GB yn seremoni cau y Gemau Olympaidd yn Rio (Llun: Martin Rickett/PA Wire) Mae’r Cymry wedi “rhagori ar bob disgwyliad” yn y Gemau Olympaidd yn Rio de Janeiro eleni, yn ôl Prif Weithredwr Chwaraeon Cymru. Straeon Perthnasol Cyhuddo’r Ceidwadwyr Cymreig o danseilio’r Gymdeithas Bêl-droed 
Cipiodd athletwyr o Gymru gyfanswm o ddeg medal yn ystod y Gemau Olympaidd, gyda phedwar ohonynt yn fedalau aur. 
Dyma’r perfformiad gorau erioed i athletwyr o Gymru, wrth iddyn nhw guro’r record a osodwyd yn Llundain o saith medal. 
Ymhlith yr athletwyr o Gymru a enillodd fedalau aur mae Elinor Baker gyda’r seiclo, Hannah Mills gyda’r hwylio, Jade Jones gyda’r taekwondo ac Owain Doull gyda’r seiclo. 
Mewn seremoni liwgar yn Rio neithiwr i nodi diwedd y Gemau, cafodd y ffagl Olympaidd ei throsglwyddo i Tokyo a fydd yn cynnal y Gemau yn 2020. 
Tîm GB yn sicrhau 67 o fedalau 
Ar ddiwedd y cystadlu, fe wnaeth Tîm GB sicrhau cyfanswm o 67 o fedalau a gorffen yn yr ail safle am y tro cyntaf mewn mwy na chanrif. 
Dyma hefyd y tro cyntaf i dîm gynyddu nifer eu medalau ar ôl cynnal y Gemau eu hunain. 
Mae ‘na alwadau nawr am anrhydeddu’r athletwyr buddugol yn Rhestr Anrhydeddau’r Frenhines. 
‘Aros yn y cof am byth’ 
Fe wnaeth Becky James o’r Fenni gipio dwy fedal arian gyda’r seiclo, Jazz Carlin o Abertawe yn cipio dwy fedal arian yn y nofio a Victoria Thornley o Wrecsam yn ennill medal arian yn y rhwyfo. 
Daeth llwyddiant hefyd yn y rygbi saith bob ochr gyda James Davies a Sam Cross o Gymru yn sicrhau medal arian i’r tîm. 
“Cyn y gemau roeddem yn gwybod fod yr athletwyr wedi paratoi yn dda a’n bod yn anfon casgliad o athletwyr o safon byd eang allai adael dylanwad mawr ar Rio,” meddai Prif Weithredwr Chwaraeon Cymru, Sarah Powell. 
“Maen nhw wedi rhagori ar bob disgwyliad a rhoi inni rhai o brofiadau chwaraeon fydd yn aros yn y cof am byth,” meddai wedyn. 
Ac mae athletwyr Cymru bellach yn edrych ymlaen at eu cystadlaethau nesaf yn Gemau’r Gymanwlad yn Awstralia ym mis Ebrill 2018.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://golwg360.cymru/newyddion/cymru/236048-y-cymry-yn-rhagori-yn-rio</post_url>
<post_date>20160822</post_date>
<post_time>0658</post_time>
<username></username>
<post>
Y Cymry yn rhagori yn Rio Awst 22, 2016 07:58 Diweddarwyd am 07:59 
Athletwyr Tîm GB yn seremoni cau y Gemau Olympaidd yn Rio (Llun: Martin Rickett/PA Wire) Mae’r Cymry wedi “rhagori ar bob disgwyliad” yn y Gemau Olympaidd yn Rio de Janeiro eleni, yn ôl Prif Weithredwr Chwaraeon Cymru. Straeon Perthnasol Cyhuddo’r Ceidwadwyr Cymreig o danseilio’r Gymdeithas Bêl-droed 
Cipiodd athletwyr o Gymru gyfanswm o ddeg medal yn ystod y Gemau Olympaidd, gyda phedwar ohonynt yn fedalau aur. 
Dyma’r perfformiad gorau erioed i athletwyr o Gymru, wrth iddyn nhw guro’r record a osodwyd yn Llundain o saith medal. 
Ymhlith yr athletwyr o Gymru a enillodd fedalau aur mae Elinor Baker gyda’r seiclo, Hannah Mills gyda’r hwylio, Jade Jones gyda’r taekwondo ac Owain Doull gyda’r seiclo. 
Mewn seremoni liwgar yn Rio neithiwr i nodi diwedd y Gemau, cafodd y ffagl Olympaidd ei throsglwyddo i Tokyo a fydd yn cynnal y Gemau yn 2020. 
Tîm GB yn sicrhau 67 o fedalau 
Ar ddiwedd y cystadlu, fe wnaeth Tîm GB sicrhau cyfanswm o 67 o fedalau a gorffen yn yr ail safle am y tro cyntaf mewn mwy na chanrif. 
Dyma hefyd y tro cyntaf i dîm gynyddu nifer eu medalau ar ôl cynnal y Gemau eu hunain. 
Mae ‘na alwadau nawr am anrhydeddu’r athletwyr buddugol yn Rhestr Anrhydeddau’r Frenhines. 
‘Aros yn y cof am byth’ 
Fe wnaeth Becky James o’r Fenni gipio dwy fedal arian gyda’r seiclo, Jazz Carlin o Abertawe yn cipio dwy fedal arian yn y nofio a Victoria Thornley o Wrecsam yn ennill medal arian yn y rhwyfo. 
Daeth llwyddiant hefyd yn y rygbi saith bob ochr gyda James Davies a Sam Cross o Gymru yn sicrhau medal arian i’r tîm. 
“Cyn y gemau roeddem yn gwybod fod yr athletwyr wedi paratoi yn dda a’n bod yn anfon casgliad o athletwyr o safon byd eang allai adael dylanwad mawr ar Rio,” meddai Prif Weithredwr Chwaraeon Cymru, Sarah Powell. 
“Maen nhw wedi rhagori ar bob disgwyliad a rhoi inni rhai o brofiadau chwaraeon fydd yn aros yn y cof am byth,” meddai wedyn. 
Ac mae athletwyr Cymru bellach yn edrych ymlaen at eu cystadlaethau nesaf yn Gemau’r Gymanwlad yn Awstralia ym mis Ebrill 2018.
</post>
<signature>

</signature>
<external_links>

</external_links>
<country>US</country>
<main_image>http://golwg360.cymru/asedau/_/rio9.jpg</main_image>
</document>
