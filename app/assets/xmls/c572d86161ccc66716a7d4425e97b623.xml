<?xml version="1.0" encoding="UTF-8"?>
<document>
<type>mainstream</type>
<forum>http://www.retten.no/service/rss</forum>
<forum_title>Retten - Forsiden</forum_title>
<discussion_title>Knutepunkt for dyrehelse</discussion_title>
<language>norwegian</language>
<gmt_offset></gmt_offset>
<topic_url>http://www.retten.no/roros/helse/holtalen/knutepunkt-for-dyrehelse/s/5-44-93286</topic_url>
<topic_text>
 28   08:31 
Røros dyreklinikk holdt åpent hus i nyoppussete lokaler i Veksthuset i Tollef Bredals vei på lørdag. - Vi håper og tror at vi blir et knutepunkt for dyrekompetanse i regionen, sa Marit Kjellmark. 
RØROS DYREKLINIKKs TEAM: Kine Østeraas (veterinær), Randi Rian (klinikkmedarbeider), Merete Trøan (dyrepleier), Bjørk Sødal (assistent), Marte Heimsnes (dyrepleier), Marit Sødal (veterinær), Stig Østgård (veterinær) og Marit Ose (veterinær). Foran sitter Marit Kjellmark (daglig leder) - med stort talent for å ordne opp i alt, i følge Marit Ose. ALLE FOTO: TOVE DIGRE DEL 
Ordfører og dyreeier Hans Vintervold sto for snorklippingen. Smådyreiere strømmet til lokalene og ble servert kaffe og bløt kake. Godbiter vanket det også til de firbente fremmøtte. 
Noen av småbarna hadde med seg lett skadde kosedyr til dyrlegen, som fikk mer enn nok å gjøre med å undersøke, stille rett diagnose, rense og sy og plastre rifter og sår. Større areal 
Marit Kjellmark er daglig leder for klinikken som har fått et større areal å boltre seg på. - Uten den finansielle støtten fra Veksthuset hadde vi ikke klart dette løftet, vi har vært kjempeheldige, konstaterte hun. - Hadde det ikke vært for Marit hadde vi ikke fått til dette, Marit Ose skrøt uhemmet av sjefen. I tillegg til fire veterinærer har klinikken to dyrepleiere, en klinikkmedarbeider og en assistent. 
Kjerneområdet til dyreklinikkens praksis på stordyr er i hovedsak på Os, Røros og i Holtålen. Smådyrpraksisen har et mye videre geografisk nedslagsfelt medregnet hyttefolk og folk fra andre siden av kjølen. Berømmet pioneren 
Tidligere eier og veterinær Berit Krohn ble behørig presentert, berømmet og belønnet med blomster fra de nye eierne. Krohn drev dyreklinikk i midtbyen i Trondheim før hun startet smådyrklinikk med en ansatt på Røros i 1993. Krohn regnes som en pioner innen smådyrmedisin og hun var en eminent kirurg, sa Marit Ose og la til at i prinsippet hadde de nye eierne beholdt den gamle utformingen av dyreklinikken. Frivillig 
Anne Kathrine Dille fra Norske Redningshunder hadde med seg hundene Bris og Garmin, som er godkjent i disiplinene ettersøking, lavine og katastrofesøk. På Røros er det syv åtte aktive hundeeiere som er på vei opp i godkjenningsløpet som strekker seg over tre til fire år. Utdannelsen koster rundt regnet 150.000 kroner, og det er hundeeierne selv som må koste den. 
- Å drive med redningshunder er en livsstil, det kan du trygt si. Dille er godkjent instruktør og hun trener med røroslaget tre ganger i uka. - Det blir mange fine turer i skog og mark. De som er interessert i å få vite mer om Norske redningshunder kan kontakte Anna Lien, som er leder av røroslaget, eller Dille. 
REDNINGSHUNDER: Alva Schjølberg Tollan klappet Bris, en syv år gammel malinois (variant av belgisk fårehund) og femåringen Garmin, en jaktcocker spaniel. Hundene er godkjent for ettersøkning og lavine. Bris er i tillegg godkjent for katastrofesøk. Eieren Anne Kathrine Dille er godkjent instruktør. Artikkeltags
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.retten.no/roros/helse/holtalen/knutepunkt-for-dyrehelse/s/5-44-93286</post_url>
<post_date>20160822</post_date>
<post_time>0628</post_time>
<username>Tove Digre</username>
<post>
 28   08:31 
Røros dyreklinikk holdt åpent hus i nyoppussete lokaler i Veksthuset i Tollef Bredals vei på lørdag. - Vi håper og tror at vi blir et knutepunkt for dyrekompetanse i regionen, sa Marit Kjellmark. 
RØROS DYREKLINIKKs TEAM: Kine Østeraas (veterinær), Randi Rian (klinikkmedarbeider), Merete Trøan (dyrepleier), Bjørk Sødal (assistent), Marte Heimsnes (dyrepleier), Marit Sødal (veterinær), Stig Østgård (veterinær) og Marit Ose (veterinær). Foran sitter Marit Kjellmark (daglig leder) - med stort talent for å ordne opp i alt, i følge Marit Ose. ALLE FOTO: TOVE DIGRE DEL 
Ordfører og dyreeier Hans Vintervold sto for snorklippingen. Smådyreiere strømmet til lokalene og ble servert kaffe og bløt kake. Godbiter vanket det også til de firbente fremmøtte. 
Noen av småbarna hadde med seg lett skadde kosedyr til dyrlegen, som fikk mer enn nok å gjøre med å undersøke, stille rett diagnose, rense og sy og plastre rifter og sår. Større areal 
Marit Kjellmark er daglig leder for klinikken som har fått et større areal å boltre seg på. - Uten den finansielle støtten fra Veksthuset hadde vi ikke klart dette løftet, vi har vært kjempeheldige, konstaterte hun. - Hadde det ikke vært for Marit hadde vi ikke fått til dette, Marit Ose skrøt uhemmet av sjefen. I tillegg til fire veterinærer har klinikken to dyrepleiere, en klinikkmedarbeider og en assistent. 
Kjerneområdet til dyreklinikkens praksis på stordyr er i hovedsak på Os, Røros og i Holtålen. Smådyrpraksisen har et mye videre geografisk nedslagsfelt medregnet hyttefolk og folk fra andre siden av kjølen. Berømmet pioneren 
Tidligere eier og veterinær Berit Krohn ble behørig presentert, berømmet og belønnet med blomster fra de nye eierne. Krohn drev dyreklinikk i midtbyen i Trondheim før hun startet smådyrklinikk med en ansatt på Røros i 1993. Krohn regnes som en pioner innen smådyrmedisin og hun var en eminent kirurg, sa Marit Ose og la til at i prinsippet hadde de nye eierne beholdt den gamle utformingen av dyreklinikken. Frivillig 
Anne Kathrine Dille fra Norske Redningshunder hadde med seg hundene Bris og Garmin, som er godkjent i disiplinene ettersøking, lavine og katastrofesøk. På Røros er det syv åtte aktive hundeeiere som er på vei opp i godkjenningsløpet som strekker seg over tre til fire år. Utdannelsen koster rundt regnet 150.000 kroner, og det er hundeeierne selv som må koste den. 
- Å drive med redningshunder er en livsstil, det kan du trygt si. Dille er godkjent instruktør og hun trener med røroslaget tre ganger i uka. - Det blir mange fine turer i skog og mark. De som er interessert i å få vite mer om Norske redningshunder kan kontakte Anna Lien, som er leder av røroslaget, eller Dille. 
REDNINGSHUNDER: Alva Schjølberg Tollan klappet Bris, en syv år gammel malinois (variant av belgisk fårehund) og femåringen Garmin, en jaktcocker spaniel. Hundene er godkjent for ettersøkning og lavine. Bris er i tillegg godkjent for katastrofesøk. Eieren Anne Kathrine Dille er godkjent instruktør. Artikkeltags
</post>
<signature>

</signature>
<external_links>

</external_links>
<country>NO</country>
<main_image>//g.api.no/obscura/API/dynamic/r1/ece5/tr_1080_694_l_f/0000/arbe/2016/8/22/8/1471847124086.jpg?chk=59B0E3</main_image>
</document>
