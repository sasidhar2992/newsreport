<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>مقاومت تا آزادی مسجدالاقصی ادامه خواهد داشت</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731618/%D9%85%D9%82%D8%A7%D9%88%D9%85%D8%AA-%D8%AA%D8%A7-%D8%A2%D8%B2%D8%A7%D8%AF%DB%8C-%D9%85%D8%B3%D8%AC%D8%AF%D8%A7%D9%84%D8%A7%D9%82%D8%B5%DB%8C-%D8%A7%D8%AF%D8%A7%D9%85%D9%87-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA</topic_url>
<topic_text>
مقاومت تا آزادی مسجدالاقصی ادامه خواهد داشت یک مقام بلند پایه جنبش جهاد اسلامی با اشاره به استمرار تجاوزات صهیونیست ها علیه مسجد الاقصی تاکید کرد که مقاومت تا آزادسازی این مسجد مقدس ادامه خواهد داشت. به گزارش خبرگزاری بسیج، ابوطارق المدلل دیروز یکشنبه در جریان تجمعی که جنبش جهاد اسلامی آن را به مناسبت چهل و هفتمین سالروز به آتش کشیده شدن مسجد الاقصی در شهر غزه برگزار کرده بود، گفت: آتشی که 47 سال پیش توسط جنایتکار اسرائیلی در مسجد الاقصی برافروخته شد، همچنان در دل های مسلمانان زبانه می کشد. وی تصریح کرد:« این جنایت همچنان در ذهن و یاد وخاطره ما نقش بسته است». المدلل ضمن اشاره به تداوم تجاوزات اشغالگران صهیونیست در شهر قدس و مسجد الاقصی، گفت که نظامیان صهیونیست به حفاری های خود در اطراف و زیر مسجد الاقصی و تبعید فلسطینیان ساکن قدس و بستن دروازه های مسجد الاقصی ادامه می دهند. به نقل از مرکز اطلاع رسانی فلسطین، این رهبر جنبش جهاد اسلامی ضمن گرامیداشت یاد و خاطره شهیدان مهند حلبی و هدیل الهشلمون که در جریان مقابله با تجاوزات اسرائیل شربت شهادت را نوشیدند، افزود که خون این شهیدان هرگز به هدر نخواهد رفت، بلکه موجب شعله ور تر شدن مشعل مقاومت خواهد شد. وی با ملت فلسطین به ویژه ساکنان بیت المقدس عهد و پیمان بست که مقاومت تا آزاد سازی مسجد الاقصی ادامه خواهد داشت. 21 آگوست سال 1969 صهیونیست ها‌ی جنایتکار با رهبری فردی به نام « دنیس مایکل روهان» مسجد الاقصی را به آتش کشیدند و ستون های آتش تا ارتفاع صدها متر به هوا رفت و در بخش جنوب شرقی (که مسجد قبلی قرار دارد) نزدیک به دویست متر مربع از سقف مسجد کاملاً منهدم گردید. این جنایت که به حدود یک سوم از مسجد آسیب رساند، عکس‌العمل‌های بسیاری را در جهان اسلام به دنبال داشت و یکی از پیامدهای آن تاسیس سازمان کنفرانس اسلامی بود. اهالی قدس به یاد می‌آوردند که در آن روز رژیم صهیونیستی برای وارد شدن خسارت‌های بیشتر، آب‌های اطراف مسجدالاقصی را بستند و مانع از رسیدن ماشین‌های آتش‌نشانی قدس به مسجد شدند به نحوی که ماشین‌های آتش‌نشانی الخلیل و رام‌الله پیش‌تر از قدس خود را به این مسجد شریف رسانده بودند اما تلاش مردم فلسطین از شهرها و مناطق مختلف آن برای خاموش کردن آتش با سنگ اندازی وموانعی که رژیم صهیونیستی ایجاد می‌کرد برای مهار کردن آتش چندان موفق نبود و بخش زیادی از این مسجد آسیب دید. مهم‌ترین بخش‌هایی که در این مسجد سوخت منبر «صلاح‌الدین ایوبی» بود که قطعه نادری ساخته شده از چوب و همان منبری بود که «نورالدین زنگی» دستور دارد برای مسجدالاقصی ساخته شود و «صلاح‌الدین ایوبی» در سال 583 ه.ق پس از آزادسازی قدس از دست صلیبیان آن را به مسجدالاقصی آورد. در این جنایت صهیونیست‌ها همچنین مسجد «عمر» ساخته شده از گِل و چوب، «محراب زکریا» در مجاورت مسجد عمر، «مقام اربعین» در مجاورت محراب زکریا و 3 رواق از 7 رواق ممتد از جنوب به شمال مسجد و بخش‌های دیگری سوخت.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731618/%D9%85%D9%82%D8%A7%D9%88%D9%85%D8%AA-%D8%AA%D8%A7-%D8%A2%D8%B2%D8%A7%D8%AF%DB%8C-%D9%85%D8%B3%D8%AC%D8%AF%D8%A7%D9%84%D8%A7%D9%82%D8%B5%DB%8C-%D8%A7%D8%AF%D8%A7%D9%85%D9%87-%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA</post_url>
<post_date>20160822</post_date>
<post_time>0705</post_time>
<username>info@basijnews.ir</username>
<post>
مقاومت تا آزادی مسجدالاقصی ادامه خواهد داشت یک مقام بلند پایه جنبش جهاد اسلامی با اشاره به استمرار تجاوزات صهیونیست ها علیه مسجد الاقصی تاکید کرد که مقاومت تا آزادسازی این مسجد مقدس ادامه خواهد داشت. به گزارش خبرگزاری بسیج، ابوطارق المدلل دیروز یکشنبه در جریان تجمعی که جنبش جهاد اسلامی آن را به مناسبت چهل و هفتمین سالروز به آتش کشیده شدن مسجد الاقصی در شهر غزه برگزار کرده بود، گفت: آتشی که 47 سال پیش توسط جنایتکار اسرائیلی در مسجد الاقصی برافروخته شد، همچنان در دل های مسلمانان زبانه می کشد. وی تصریح کرد:« این جنایت همچنان در ذهن و یاد وخاطره ما نقش بسته است». المدلل ضمن اشاره به تداوم تجاوزات اشغالگران صهیونیست در شهر قدس و مسجد الاقصی، گفت که نظامیان صهیونیست به حفاری های خود در اطراف و زیر مسجد الاقصی و تبعید فلسطینیان ساکن قدس و بستن دروازه های مسجد الاقصی ادامه می دهند. به نقل از مرکز اطلاع رسانی فلسطین، این رهبر جنبش جهاد اسلامی ضمن گرامیداشت یاد و خاطره شهیدان مهند حلبی و هدیل الهشلمون که در جریان مقابله با تجاوزات اسرائیل شربت شهادت را نوشیدند، افزود که خون این شهیدان هرگز به هدر نخواهد رفت، بلکه موجب شعله ور تر شدن مشعل مقاومت خواهد شد. وی با ملت فلسطین به ویژه ساکنان بیت المقدس عهد و پیمان بست که مقاومت تا آزاد سازی مسجد الاقصی ادامه خواهد داشت. 21 آگوست سال 1969 صهیونیست ها‌ی جنایتکار با رهبری فردی به نام « دنیس مایکل روهان» مسجد الاقصی را به آتش کشیدند و ستون های آتش تا ارتفاع صدها متر به هوا رفت و در بخش جنوب شرقی (که مسجد قبلی قرار دارد) نزدیک به دویست متر مربع از سقف مسجد کاملاً منهدم گردید. این جنایت که به حدود یک سوم از مسجد آسیب رساند، عکس‌العمل‌های بسیاری را در جهان اسلام به دنبال داشت و یکی از پیامدهای آن تاسیس سازمان کنفرانس اسلامی بود. اهالی قدس به یاد می‌آوردند که در آن روز رژیم صهیونیستی برای وارد شدن خسارت‌های بیشتر، آب‌های اطراف مسجدالاقصی را بستند و مانع از رسیدن ماشین‌های آتش‌نشانی قدس به مسجد شدند به نحوی که ماشین‌های آتش‌نشانی الخلیل و رام‌الله پیش‌تر از قدس خود را به این مسجد شریف رسانده بودند اما تلاش مردم فلسطین از شهرها و مناطق مختلف آن برای خاموش کردن آتش با سنگ اندازی وموانعی که رژیم صهیونیستی ایجاد می‌کرد برای مهار کردن آتش چندان موفق نبود و بخش زیادی از این مسجد آسیب دید. مهم‌ترین بخش‌هایی که در این مسجد سوخت منبر «صلاح‌الدین ایوبی» بود که قطعه نادری ساخته شده از چوب و همان منبری بود که «نورالدین زنگی» دستور دارد برای مسجدالاقصی ساخته شود و «صلاح‌الدین ایوبی» در سال 583 ه.ق پس از آزادسازی قدس از دست صلیبیان آن را به مسجدالاقصی آورد. در این جنایت صهیونیست‌ها همچنین مسجد «عمر» ساخته شده از گِل و چوب، «محراب زکریا» در مجاورت مسجد عمر، «مقام اربعین» در مجاورت محراب زکریا و 3 رواق از 7 رواق ممتد از جنوب به شمال مسجد و بخش‌های دیگری سوخت.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
