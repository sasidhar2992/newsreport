<?xml version="1.0" encoding="UTF-8"?>
<document>
<type>mainstream</type>
<forum>http://naine24.postimees.ee/rss</forum>
<forum_title>naine24.ee</forum_title>
<discussion_title>Hommikusöögid, mida tuleks iga hinna eest vältida</discussion_title>
<language>estonian</language>
<gmt_offset></gmt_offset>
<topic_url>http://naine24.postimees.ee/3808161/hommikusoogid-mida-tuleks-iga-hinna-eest-valtida</topic_url>
<topic_text>
Hommikusöögid, mida tuleks iga hinna eest vältida 22. august 2016 11:00 / : 
Hommikusöök on päeva tähtsaim söögikord, sest loob kogu päevaks meeleolu ja varustab sind energiaga. Ent seda vaid juhul, kui teed hommikusööki valides õigeid otsuseid. 
Prevention tõi välja mõned hommikusöögid, mida tasuks vältida. 
1. Poest ostetud smuutid 
Kui sinu hommikune smuuti pärineb poeletilt, siis võid üsna kindel olla, et tarbid liiga palju suhkrut. Poes müügil olevad smuutid sisaldavad palju puuvilju ja lisaks sellele ka magustajaid, mistõttu on smuuti suhkrusisaldus päris kõrge. Kui soovid hommikul smuutit juua, valmista see ise ja lisa joogi sisse maitsestamata jogurtit või kodujuustu. 
2. Lihatooted 
Peekon ja muna on klassikaline hommikusöök, ent igal päev ei tasuks peekonit hommikuks süüa. Ekspertide sõnul on peekonis ja ka mõnes singis väga palju soola, mis stimuleerib nälja- ja janutunnet ning tulemuseks võib olla see, et sa sööd liiga palju. 
3. Magusad hommikusöögihelbed 
Enne, kui hakkad hommikusöögihelbeid ostma, kontrolli alati pakendi pealt, kui palju need suhkrut sisaldavad. Ära lase end petta pakendil olevatel kirjadel, mis väidavad, et helbed sisaldavad palju vitamiine ja mineraale, samuti ära arva, et kuna piimas on palju kaltsiumit, siis see muudab hommikusöögihelbed kuidagi tervislikumaks. 
4. Energiajoogid 
Energiajoogid ei sobi kindlasti hommikusöögi juurde. Mõnel eriti raskel hommikul võib tekkida kiusatus energiajooki juua, ent see muudab asja vaid hullemaks. Energiajoogid sisaldavad palju kofeiini ja suhkrut. Kuigi esialgu võib sulle tunduda, et jook annab energiat juurde, järgneb sellele tavaliselt suur langus. 
5. Maitsestatud ja rasvavaba jogurt 
Paljud inimesed ei mõista seda, et kui nad ostavad puuviljamaitselist jogurtit, siis on sellesse lisatud ka suhkrut. Ja kui sa soovid kaalust alla võtta, siis võib rasvavaba toode tunduda hea valikuna, aga tegelikult see pole nii. Hommikuti võiks süüa näiteks maitsestamata Kreeka jogurtit, millele saad ise marju või puuvilju lisada. 
6. Vahukoorega kohvijoogid 
Kui armastad hommikuti kohvi juua, siis parim valik on tavaline must kohv. Uhked kohvijoogid, mida ehib vahukoor, näevad küll head välja, aga need sisaldavad tavaliselt liiga palju kaloreid, eriti veel siis, kui lisad sinna suhkrut või siirupit. 
7. Poest ostetud võileivad 
Need võivad olla hommikul mugavaks valikuks, aga kindlasti pole see parim valik. Nagu eelnevalt mainitud, võivad mõned lihatooted olla üsna soolased ja tavaliselt on valmis tehtud võileiva vahel mingit sorti sink või vorst. Lisaks sellele võivad need võileivad olla rasvased ja neis on tavaliselt vähe kiudaineid.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://naine24.postimees.ee/3808161/hommikusoogid-mida-tuleks-iga-hinna-eest-valtida</post_url>
<post_date>20160822</post_date>
<post_time>0800</post_time>
<username>naine.postimees.ee</username>
<post>
Hommikusöögid, mida tuleks iga hinna eest vältida 22. august 2016 11:00 / : 
Hommikusöök on päeva tähtsaim söögikord, sest loob kogu päevaks meeleolu ja varustab sind energiaga. Ent seda vaid juhul, kui teed hommikusööki valides õigeid otsuseid. 
Prevention tõi välja mõned hommikusöögid, mida tasuks vältida. 
1. Poest ostetud smuutid 
Kui sinu hommikune smuuti pärineb poeletilt, siis võid üsna kindel olla, et tarbid liiga palju suhkrut. Poes müügil olevad smuutid sisaldavad palju puuvilju ja lisaks sellele ka magustajaid, mistõttu on smuuti suhkrusisaldus päris kõrge. Kui soovid hommikul smuutit juua, valmista see ise ja lisa joogi sisse maitsestamata jogurtit või kodujuustu. 
2. Lihatooted 
Peekon ja muna on klassikaline hommikusöök, ent igal päev ei tasuks peekonit hommikuks süüa. Ekspertide sõnul on peekonis ja ka mõnes singis väga palju soola, mis stimuleerib nälja- ja janutunnet ning tulemuseks võib olla see, et sa sööd liiga palju. 
3. Magusad hommikusöögihelbed 
Enne, kui hakkad hommikusöögihelbeid ostma, kontrolli alati pakendi pealt, kui palju need suhkrut sisaldavad. Ära lase end petta pakendil olevatel kirjadel, mis väidavad, et helbed sisaldavad palju vitamiine ja mineraale, samuti ära arva, et kuna piimas on palju kaltsiumit, siis see muudab hommikusöögihelbed kuidagi tervislikumaks. 
4. Energiajoogid 
Energiajoogid ei sobi kindlasti hommikusöögi juurde. Mõnel eriti raskel hommikul võib tekkida kiusatus energiajooki juua, ent see muudab asja vaid hullemaks. Energiajoogid sisaldavad palju kofeiini ja suhkrut. Kuigi esialgu võib sulle tunduda, et jook annab energiat juurde, järgneb sellele tavaliselt suur langus. 
5. Maitsestatud ja rasvavaba jogurt 
Paljud inimesed ei mõista seda, et kui nad ostavad puuviljamaitselist jogurtit, siis on sellesse lisatud ka suhkrut. Ja kui sa soovid kaalust alla võtta, siis võib rasvavaba toode tunduda hea valikuna, aga tegelikult see pole nii. Hommikuti võiks süüa näiteks maitsestamata Kreeka jogurtit, millele saad ise marju või puuvilju lisada. 
6. Vahukoorega kohvijoogid 
Kui armastad hommikuti kohvi juua, siis parim valik on tavaline must kohv. Uhked kohvijoogid, mida ehib vahukoor, näevad küll head välja, aga need sisaldavad tavaliselt liiga palju kaloreid, eriti veel siis, kui lisad sinna suhkrut või siirupit. 
7. Poest ostetud võileivad 
Need võivad olla hommikul mugavaks valikuks, aga kindlasti pole see parim valik. Nagu eelnevalt mainitud, võivad mõned lihatooted olla üsna soolased ja tavaliselt on valmis tehtud võileiva vahel mingit sorti sink või vorst. Lisaks sellele võivad need võileivad olla rasvased ja neis on tavaliselt vähe kiudaineid.
</post>
<signature>

</signature>
<external_links>

</external_links>
<country>EE</country>
<main_image>http://f5.pmo.ee/f/2016/08/22/5746387t100hf55f.jpg</main_image>
</document>
