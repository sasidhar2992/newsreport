<?xml version="1.0" encoding="UTF-8"?>
<document>
<type>mainstream</type>
<forum>http://www.felvidek.ma/rss/?format=feed&amp;type=rss</forum>
<forum_title>Felvidék.ma</forum_title>
<discussion_title>Analóg és digitális gépek, kompozíciók, portrékészítés</discussion_title>
<language>hungarian</language>
<gmt_offset></gmt_offset>
<topic_url>http://felvidek.ma/2016/08/analog-es-digitalis-gepek-kompoziciok-portrekeszites/</topic_url>
<topic_text>
Analóg és digitális gépek, kompozíciók, portrékészítés Nyári fotóstábor Ipolyszakálloson 2016.08.22. Bevetésen a nyári fotós tábor résztvevői (Fotó: Pásztor Péter) 
A lévai Regionális Művelődési Központ augusztus 19-e és 21-e között tartotta meg Ipolyszakálloson hagyományos nyári fotóstáborát. A táborban mintegy tucat amatőr fotós vett részt egész Szlovákia területéről. 
„2007 óta folyamatosan szervezünk nyári és téli táborokat. A téma mindig más, általában a felkért lektorok választják ki. Idén az analóg és digitális egyedi portrékészítés volt a téma” – tájékoztatta a Felvidék.ma-t Marta Kosmályová, a lévai Regionális Művelődési Központ munkatársa. 
A jelentkezők között többen voltak visszatérő vendégek, ugyanakkor érkeztek új fotósok is. A tábor két lektora, a lévai Koszmály Gábor, valamint a pozsonyi Jozef Sedlák fotóművészek voltak. Koszmály Gábor, a lévai Ladislav Beliak Művészeti Középiskola tanára elmondta, lektorként már sokadik alkalommal vezeti a tábor. „A néhány napos workshop fő célja, hogy az amatőr fotósok művelődjenek, új ismereteket szerezzenek, melyeket később hasznosítani tudnak” – emelte ki a szakember. 
Pénteken a lektorok mutatták be munkáikat. Ezt követően a táborozók esti portréfotózáson vettek részt. Szombaton két csoportban dolgoztak a fotóművészek vezetésével. Míg az egyik csapat a műtermi fotózás rejtelmeivel ismerkedett, addig a másik csoport a természetben alkotott. A nap folyamán a digitális mellett analóg fényképezőgépekkel is dolgoztak. A szakemberek az analóg gépek filmjeit még a helyszínen előhívták. Szombat este a résztvevők prezentálták a nap folyamán elkészített fotóikat. A csoportvezetők értékelték a bemutatott munkákat, emellett egyénre szabott tanácsokkal is ellátták a táborlakókat. 
Vasárnap délelőtt az előhívott filmekből készítettek fotókat. A lektorok a sötétkamrában bemutatták a hagyományos analóg fekete-fehér fotókészítés mozzanatait. Ezt követően a táborlakók saját fotóikat készíthették el. 
Mint Marta Kosmályová megjegyezte, a tábor ideje alatt elkészített fényképek megjelennek az AMFO elnevezésű országos amatőr fotóversenyen, melyet Léván tartanak meg. 
A rendezvény a Szlovák Művészetpártoló Alap támogatásával jött létre.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://felvidek.ma/2016/08/analog-es-digitalis-gepek-kompoziciok-portrekeszites/</post_url>
<post_date>20160822</post_date>
<post_time>0746</post_time>
<username>Pásztor Péter</username>
<post>
Analóg és digitális gépek, kompozíciók, portrékészítés Nyári fotóstábor Ipolyszakálloson 2016.08.22. Bevetésen a nyári fotós tábor résztvevői (Fotó: Pásztor Péter) 
A lévai Regionális Művelődési Központ augusztus 19-e és 21-e között tartotta meg Ipolyszakálloson hagyományos nyári fotóstáborát. A táborban mintegy tucat amatőr fotós vett részt egész Szlovákia területéről. 
„2007 óta folyamatosan szervezünk nyári és téli táborokat. A téma mindig más, általában a felkért lektorok választják ki. Idén az analóg és digitális egyedi portrékészítés volt a téma” – tájékoztatta a Felvidék.ma-t Marta Kosmályová, a lévai Regionális Művelődési Központ munkatársa. 
A jelentkezők között többen voltak visszatérő vendégek, ugyanakkor érkeztek új fotósok is. A tábor két lektora, a lévai Koszmály Gábor, valamint a pozsonyi Jozef Sedlák fotóművészek voltak. Koszmály Gábor, a lévai Ladislav Beliak Művészeti Középiskola tanára elmondta, lektorként már sokadik alkalommal vezeti a tábor. „A néhány napos workshop fő célja, hogy az amatőr fotósok művelődjenek, új ismereteket szerezzenek, melyeket később hasznosítani tudnak” – emelte ki a szakember. 
Pénteken a lektorok mutatták be munkáikat. Ezt követően a táborozók esti portréfotózáson vettek részt. Szombaton két csoportban dolgoztak a fotóművészek vezetésével. Míg az egyik csapat a műtermi fotózás rejtelmeivel ismerkedett, addig a másik csoport a természetben alkotott. A nap folyamán a digitális mellett analóg fényképezőgépekkel is dolgoztak. A szakemberek az analóg gépek filmjeit még a helyszínen előhívták. Szombat este a résztvevők prezentálták a nap folyamán elkészített fotóikat. A csoportvezetők értékelték a bemutatott munkákat, emellett egyénre szabott tanácsokkal is ellátták a táborlakókat. 
Vasárnap délelőtt az előhívott filmekből készítettek fotókat. A lektorok a sötétkamrában bemutatták a hagyományos analóg fekete-fehér fotókészítés mozzanatait. Ezt követően a táborlakók saját fotóikat készíthették el. 
Mint Marta Kosmályová megjegyezte, a tábor ideje alatt elkészített fényképek megjelennek az AMFO elnevezésű országos amatőr fotóversenyen, melyet Léván tartanak meg. 
A rendezvény a Szlovák Művészetpártoló Alap támogatásával jött létre.
</post>
<signature>

</signature>
<external_links>

</external_links>
<country>MA</country>
<main_image>http://felvidek.ma/wp-content/uploads/2016/08/IMG_0114.jpg</main_image>
</document>
