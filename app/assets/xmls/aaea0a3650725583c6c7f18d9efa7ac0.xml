<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Jagora: Juyin Islama Ya Haifar Da Babbar Girgiza Ga Manufofin Ma&apos;abota Girman Kai Na Duniya - Pars Today</discussion_title>
<language>english</language>
<gmt_offset></gmt_offset>
<topic_url>http://parstoday.com/ha/news/iran-i9958</topic_url>
<topic_text>
Products Jagora: Juyin Islama Ya Haifar Da Babbar Girgiza Ga Manufofin Ma&apos;abota Girman Kai Na Duniya Jagoran juyin juya halin muslunci a Iran Ayatollah Sayyid Ali Khamenei ya bayyana cewa; juyin Islama na kasar Iran ya haifar da wata babbar girgiza a cikin manufofin ma&apos;abota Girman kai na duniya. 
Jagoran ya bayyana hakan ne yau a lokacin da ake ganawa da limaman masallatai na birnin Tehran, inda ya bayyana cewa; ma&apos;abota girman kai na duniya sun yi zaton cewa sun gama shimfida tsarinsu na girman kai da danne sauran al&apos;ummomi na duniya, amma sai ga abin da ba su taba zaton zai faru ba ya faru a Iran, inda aka kawo karshen dukkanin tanadin da suka yi wa kasar tare da mayar da ita karen farauta. 
Ya kara da cewa tsarin mulsunci da al&apos;ummar Iran suka zaba shi ne ya kawo musu &apos;yanci na hakika, inda suka fita daga karkashin kangin &apos;yan mulkin mallaka, tare da zama masu &apos;yancin siyasa da addini da kuma zamantakewa daidai da koyarwar addininsu, wanda hakan ya zama babban karfen kafa ga siyasar &apos;yan mulkin mallaka a kasar, wanda kuma tasirin hakan yana ci gaba da rusa manufofinsu a yankin gabas ta tsakiya da ma wasu sassa na duniya. 
Jagora ya ce a daidai lokacin da makiya suke ta kara kaimi domin rusa kasashen musulmi da kuma rarraba kan musulmi, wajibi ne ga dukkanin musulmi na duniya su zama cikin fadaka, kuma su kara karfafa dangantakarsu da Allah madaukakin sarki, kuma masallatai su ne wurare mafi dacewa da raya bautar ubangiji a cikinsu tare da karfafa ruhi, da kusantar ubangiji, wanda rabautar duniya da lahira tana a cikin tsarkake bauta ga Allah shi kadai, da binsa a cikin dukkanin lamurra da suka shafi rayuwa a baki daya. Aug 21, 2016 17:44 UTC Masu Dangantaka 
</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://parstoday.com/ha/news/iran-i9958</post_url>
<post_date>20160821</post_date>
<post_time></post_time>
<username></username>
<post>
Products Jagora: Juyin Islama Ya Haifar Da Babbar Girgiza Ga Manufofin Ma&apos;abota Girman Kai Na Duniya Jagoran juyin juya halin muslunci a Iran Ayatollah Sayyid Ali Khamenei ya bayyana cewa; juyin Islama na kasar Iran ya haifar da wata babbar girgiza a cikin manufofin ma&apos;abota Girman kai na duniya. 
Jagoran ya bayyana hakan ne yau a lokacin da ake ganawa da limaman masallatai na birnin Tehran, inda ya bayyana cewa; ma&apos;abota girman kai na duniya sun yi zaton cewa sun gama shimfida tsarinsu na girman kai da danne sauran al&apos;ummomi na duniya, amma sai ga abin da ba su taba zaton zai faru ba ya faru a Iran, inda aka kawo karshen dukkanin tanadin da suka yi wa kasar tare da mayar da ita karen farauta. 
Ya kara da cewa tsarin mulsunci da al&apos;ummar Iran suka zaba shi ne ya kawo musu &apos;yanci na hakika, inda suka fita daga karkashin kangin &apos;yan mulkin mallaka, tare da zama masu &apos;yancin siyasa da addini da kuma zamantakewa daidai da koyarwar addininsu, wanda hakan ya zama babban karfen kafa ga siyasar &apos;yan mulkin mallaka a kasar, wanda kuma tasirin hakan yana ci gaba da rusa manufofinsu a yankin gabas ta tsakiya da ma wasu sassa na duniya. 
Jagora ya ce a daidai lokacin da makiya suke ta kara kaimi domin rusa kasashen musulmi da kuma rarraba kan musulmi, wajibi ne ga dukkanin musulmi na duniya su zama cikin fadaka, kuma su kara karfafa dangantakarsu da Allah madaukakin sarki, kuma masallatai su ne wurare mafi dacewa da raya bautar ubangiji a cikinsu tare da karfafa ruhi, da kusantar ubangiji, wanda rabautar duniya da lahira tana a cikin tsarkake bauta ga Allah shi kadai, da binsa a cikin dukkanin lamurra da suka shafi rayuwa a baki daya. Aug 21, 2016 17:44 UTC Masu Dangantaka 
</post>
<signature>

</signature>
<external_links>

</external_links>
<country>IR</country>
<main_image>http://media.ws.irib.ir/image/4bk8342b5b0cdfcm1m_800C450.jpg</main_image>
</document>
