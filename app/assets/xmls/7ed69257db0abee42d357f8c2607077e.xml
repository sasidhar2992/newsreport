<?xml version="1.0" encoding="UTF-8"?>
<document>
<type>mainstream</type>
<forum>http://standaard.be//rss/section/46025691-2ec4-4a06-b6d7-9773686a24a7</forum>
<forum_title>De Standaard : Ds Live</forum_title>
<discussion_title>Film Fest Gent opent met gelauwerde film van Ken Loach</discussion_title>
<language>dutch</language>
<gmt_offset></gmt_offset>
<topic_url>http://www.standaard.be/cnt/dmf20160822_02433859</topic_url>
<topic_text>
Film Fest Gent opent met gelauwerde film van Ken Loach 
Vandaag om 09:49 Mail Print Ken Loach wint de Gouden Palm in Cannes. Foto: EPA 
Het 43ste Film Fest Gent opent op dinsdag 11 oktober met “I, Daniel Blake”, een film van de Britse cineast Ken Loach die er in Cannes de Gouden Palm mee won. Het festival lost ook tien eerste internationale filmtitels. 
Artistiek directeur Patrick Duynslaegher wijst er in zijn keuze op dat Loach al een halve eeuw films maakt over onrechtvaardigheid en daarbij ook de moed en solidariteit toont onder armen en verdrukten. “Ook nu weer volgt hij in zijn bekende sociaal-realistische stijl twee mensen die verstrikt raken in een genadeloze kafkaëske bureaucratie”, zegt Duynslaegher. 
Het verhaal draait rond de 59-jarige Britse man Daniël Blake die voor het eerst in zijn leven hulp van de overheid nodig heeft omdat hij ziek wordt. Hij komt daarbij in contact met een alleenstaande moeder en haar twee kinderen. “Deze film is een noodkreet, maar ook een hartverscheurend menselijk drama over moed, zelfrespect en samenhorigheid. Een bijzonder relevante, warme en genereuze film in deze neoliberale tijden van overheidsbezuiniging en falend beleid.” Ken Loach won met “I, Daniel Blake” een Gouden Palm op het filmfestival van Cannes. De cineast zal de film in Gent zelf voorstellen. 
Voorts geeft het festival tien eerste internationale titels prijs, waaronder de competitiefilm en Brits-Belgische coproductie “A Quiet Passion” (Terence Davis). In dezelfde sectie worden twee langspeelfilms getoond uit Cannes: het Roemeense drama “Bacalaureat” (Cristian Mungiu) en “Fai bei sogni” van de Italiaanse regisseur Marco Bellocchio. 
Liefhebbers van auteurscinema krijgen dan weer “Soy Nero” en “Zero Days” uit het jongste Berlinale filmfestival te zien. Voor jongere filmfans werd de animatiefilm “Mijn naam is Courgette” geboekt. In die sectie films die later in de zalen verwacht worden, zal onder meer nog “Neruda” (Pablo Larrain) te zien zijn. 
De voorverkoop van de publieke openingsfilm (in Vooruit) start op 23 augustus. 
Het 43ste Film Fest Gent loop van 11 tot en met 21 oktober op vijf locaties in Gent.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.standaard.be/cnt/dmf20160822_02433859</post_url>
<post_date>20160822</post_date>
<post_time>0749</post_time>
<username></username>
<post>
Film Fest Gent opent met gelauwerde film van Ken Loach 
Vandaag om 09:49 Mail Print Ken Loach wint de Gouden Palm in Cannes. Foto: EPA 
Het 43ste Film Fest Gent opent op dinsdag 11 oktober met “I, Daniel Blake”, een film van de Britse cineast Ken Loach die er in Cannes de Gouden Palm mee won. Het festival lost ook tien eerste internationale filmtitels. 
Artistiek directeur Patrick Duynslaegher wijst er in zijn keuze op dat Loach al een halve eeuw films maakt over onrechtvaardigheid en daarbij ook de moed en solidariteit toont onder armen en verdrukten. “Ook nu weer volgt hij in zijn bekende sociaal-realistische stijl twee mensen die verstrikt raken in een genadeloze kafkaëske bureaucratie”, zegt Duynslaegher. 
Het verhaal draait rond de 59-jarige Britse man Daniël Blake die voor het eerst in zijn leven hulp van de overheid nodig heeft omdat hij ziek wordt. Hij komt daarbij in contact met een alleenstaande moeder en haar twee kinderen. “Deze film is een noodkreet, maar ook een hartverscheurend menselijk drama over moed, zelfrespect en samenhorigheid. Een bijzonder relevante, warme en genereuze film in deze neoliberale tijden van overheidsbezuiniging en falend beleid.” Ken Loach won met “I, Daniel Blake” een Gouden Palm op het filmfestival van Cannes. De cineast zal de film in Gent zelf voorstellen. 
Voorts geeft het festival tien eerste internationale titels prijs, waaronder de competitiefilm en Brits-Belgische coproductie “A Quiet Passion” (Terence Davis). In dezelfde sectie worden twee langspeelfilms getoond uit Cannes: het Roemeense drama “Bacalaureat” (Cristian Mungiu) en “Fai bei sogni” van de Italiaanse regisseur Marco Bellocchio. 
Liefhebbers van auteurscinema krijgen dan weer “Soy Nero” en “Zero Days” uit het jongste Berlinale filmfestival te zien. Voor jongere filmfans werd de animatiefilm “Mijn naam is Courgette” geboekt. In die sectie films die later in de zalen verwacht worden, zal onder meer nog “Neruda” (Pablo Larrain) te zien zijn. 
De voorverkoop van de publieke openingsfilm (in Vooruit) start op 23 augustus. 
Het 43ste Film Fest Gent loop van 11 tot en met 21 oktober op vijf locaties in Gent.
</post>
<signature>

</signature>
<external_links>

</external_links>
<country>BE</country>
<main_image>http://s4.standaardcdn.be/Assets/Images_Upload/2016/08/22/d3e2574c-67dd-11e6-99e3-eac89cba9ebc_web_scale_0.0854492_0.0854492__.jpg</main_image>
</document>
