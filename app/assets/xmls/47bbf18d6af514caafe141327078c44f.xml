<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>مساجد نباید مانند کلیسا سکولار باشد/ مساجد بر محور آموزش، فرهنگ سازی و توانمند سازی فعالیت کنند</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731623/%D9%85%D8%B3%D8%A7%D8%AC%D8%AF-%D9%86%D8%A8%D8%A7%DB%8C%D8%AF-%D9%85%D8%A7%D9%86%D9%86%D8%AF-%DA%A9%D9%84%DB%8C%D8%B3%D8%A7-%D8%B3%DA%A9%D9%88%D9%84%D8%A7%D8%B1-%D8%A8%D8%A7%D8%B4%D8%AF-%D9%85%D8%B3%D8%A7%D8%AC%D8%AF-%D8%A8%D8%B1-%D9%85%D8%AD%D9%88%D8%B1-%D8%A2%D9%85%D9%88%D8%B2%D8%B4-%D9%81%D8%B1%D9%87%D9%86%DA%AF-%D8%B3%D8%A7%D8%B2%DB%8C-%D9%88-%D8%AA%D9%88%D8%A7%D9%86%D9%85%D9%86%D8%AF-%D8%B3%D8%A7%D8%B2%DB%8C-%D9%81%D8%B9%D8%A7%D9%84%DB%8C%D8%AA-%DA%A9%D9%86%D9%86%D8%AF</topic_url>
<topic_text>
مساجد نباید مانند کلیسا سکولار باشد/ مساجد بر محور آموزش، فرهنگ سازی و توانمند سازی فعالیت کنند سردار بابایی اداره مساجد را سلیقه‌ای ندانست و اظهار کرد: مساجد نباید به سمت سکولار پیش برود و لازم است در مقابل این تفکر، واکنش نشان داده شود. به گزارش خبرگزاری بسیج مازندران، فرمانده سپاه کربلای مازندران گفت: مساجد باید محور فعالیت‌های فرهنگی و اجتماعی در جامعه باشند . سردار محمدحسین بابایی اظهار کرد: انقلاب اسلامی با محوریت مساجد در کشور آغاز شد و نگاه جمهوری اسلامی به این اماکن وسیع است . وی با اشاره به محور بودن برخی از مساجد در محلات که در اجرای فعالیت‌های فرهنگی اثرگذار هستند، افزود: در برخی از مساجد فقط نماز مغرب و عشا برپا می‌شود . این مسؤول با بیان اینکه مساجد باید محور فعالیت‌های فرهنگی و اجتماعی در جامعه باشند، ادامه داد: سطوح مختلف جامعه باید از مسجد بهره‌برداری فرهنگی کنند و بسیج مساجد باید برای توانمندسازی محرومان و ازدواج جوانان برنامه داشته باشد . بابایی به هجمه‌های فرهنگی دشمن در لایه‌های مختلف جامعه اشاره و تصریح کرد: دشمن در حال به دام انداختن جوانان کشور است که در اجرای این ترفند‌های شوم خود 120 شبکه ماهواره‌ای رایگان برای ایران فعال کرده است، در حالی که برای سایر کشورها هزینه‌بردار است . سردار بابایی اداره مساجد را غیرسلیقه‌ای دانست و اظهار کرد : مساجد نباید به سمت سکولار پیش برود و لازم است در مقابل این تفکر، واکنش نشان داده شود . فرمانده سپاه کربلا مازندران با بیان اینکه سکولاریسم یعنی جدایی دین از تمام عرصه زندگی بشر، تصریح کرد: رهبری چند سالی است که هشدار می دهند «ما هیات اداری سکولار نمی خواهیم»، زندگی پله ای آخرت است و تمامی رفتارمان باید به تعالی انسانیت و رضایت الهی باشد. بابایی با بیان اینکه در کشورهای غربی برای استفاده از ماهواره باید پول پرداخت کنند، افزود: این همه شبکه های ماهواره ای برای گمراه کردن جوانان است اگر می خواهید سکولار نباشید باید درباره مساجد و باز بودن آن نهایت تلاش را داشته باشید. فرمانده سپاه کربلای مازندران با تأکید بر اینکه مساجد پایگاه مقاومت بسیج محسوب می‌شود، بیان کرد: باید از ظرفیت مساجد و حسینیه‌ها برای فعالیت‌های بسیج بهره‌برداری شود . بابایی با اشاره به اینکه هنوز کوره فتنه در کشور خاموش نشده است، تبیین کرد: اگر پایگاه‌های بسیج از مساجد و حسینیه‌ها خارج شود، کاربرد ندارند . مدیر حوزه‌های علمیه مازندران نیز با بیان اینکه نخستین مسجد مازندران در سال 2047 هجری در ساری احداث شده است، اظهار کرد : مسجد کانون ذکر و مناجات با پروردگار است . حجت‌الاسلام ابوالقاسم طاهری با اشاره به اینکه ذکر خداوند سبب نابودی سلسله فعالیت‌های طاغوت و کاخ‌های استکبار جهانی است، افزود: راه پیروزی ملت‌های مسلمان در برابر توطئه‌های دشمن، وحدت است . وی با تاکید براینکه هیأت‌های امنای مساجد و حسینیه‌ها و امامان جماعت باید مراقب توطئه‌های دشمنان دین باشند، اضافه کرد: مساجد باید با اهداف نظام اسلامی همراه باشد . مدیر حوزه‌های علمیه مازندران با اشاره به اینکه مسجدی که در آن صدای مرگ بر آمریکا به گوش برسد آن مسجد جانشین مسجد قبا است، گفت: لازم است حضور بسیجیان و جوانان در مسجد پر رنگ شود . این مسؤول با تأکید بر اینکه هزینه ساخت مساجد باید با پول حلال باشد، ادامه داد: برپایی نماز واجب در مساجد مهم است و این موضوع باید در جامعه فرهنگ‌سازی شود . طاهری با اشاره به اینکه مسجدالحرام، مسجدالنبی، مسجد کوفه، مسجدالاقصی از مهم‌ترین مساجد جهان اسلام محسوب می‌شوند، بیان کرد: مساجد خانه خداست و با اقامه نماز در مساجد باید محترم شمرده شوند . تجلیل از ارکان مساجد از اهداف برگزاری این مراسم بود که برای نخستین‌بار در مازندران خادمان برتر، مسؤولان کانون برتر، فرماندهان پایگاه برتر بسیج، امام جماعت برتر، مدرس و مسجد برتر در مازندران از سوی سازمان تبلغیات اسلامی، اداره کل اوقاف، اداره کل فرهنگ و ارشاد، کانون فرهنگی و هنری و سپاه کربلای استان مازندران تجلیل شدند . فارس
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731623/%D9%85%D8%B3%D8%A7%D8%AC%D8%AF-%D9%86%D8%A8%D8%A7%DB%8C%D8%AF-%D9%85%D8%A7%D9%86%D9%86%D8%AF-%DA%A9%D9%84%DB%8C%D8%B3%D8%A7-%D8%B3%DA%A9%D9%88%D9%84%D8%A7%D8%B1-%D8%A8%D8%A7%D8%B4%D8%AF-%D9%85%D8%B3%D8%A7%D8%AC%D8%AF-%D8%A8%D8%B1-%D9%85%D8%AD%D9%88%D8%B1-%D8%A2%D9%85%D9%88%D8%B2%D8%B4-%D9%81%D8%B1%D9%87%D9%86%DA%AF-%D8%B3%D8%A7%D8%B2%DB%8C-%D9%88-%D8%AA%D9%88%D8%A7%D9%86%D9%85%D9%86%D8%AF-%D8%B3%D8%A7%D8%B2%DB%8C-%D9%81%D8%B9%D8%A7%D9%84%DB%8C%D8%AA-%DA%A9%D9%86%D9%86%D8%AF</post_url>
<post_date>20160822</post_date>
<post_time>0715</post_time>
<username>info@basijnews.ir</username>
<post>
مساجد نباید مانند کلیسا سکولار باشد/ مساجد بر محور آموزش، فرهنگ سازی و توانمند سازی فعالیت کنند سردار بابایی اداره مساجد را سلیقه‌ای ندانست و اظهار کرد: مساجد نباید به سمت سکولار پیش برود و لازم است در مقابل این تفکر، واکنش نشان داده شود. به گزارش خبرگزاری بسیج مازندران، فرمانده سپاه کربلای مازندران گفت: مساجد باید محور فعالیت‌های فرهنگی و اجتماعی در جامعه باشند . سردار محمدحسین بابایی اظهار کرد: انقلاب اسلامی با محوریت مساجد در کشور آغاز شد و نگاه جمهوری اسلامی به این اماکن وسیع است . وی با اشاره به محور بودن برخی از مساجد در محلات که در اجرای فعالیت‌های فرهنگی اثرگذار هستند، افزود: در برخی از مساجد فقط نماز مغرب و عشا برپا می‌شود . این مسؤول با بیان اینکه مساجد باید محور فعالیت‌های فرهنگی و اجتماعی در جامعه باشند، ادامه داد: سطوح مختلف جامعه باید از مسجد بهره‌برداری فرهنگی کنند و بسیج مساجد باید برای توانمندسازی محرومان و ازدواج جوانان برنامه داشته باشد . بابایی به هجمه‌های فرهنگی دشمن در لایه‌های مختلف جامعه اشاره و تصریح کرد: دشمن در حال به دام انداختن جوانان کشور است که در اجرای این ترفند‌های شوم خود 120 شبکه ماهواره‌ای رایگان برای ایران فعال کرده است، در حالی که برای سایر کشورها هزینه‌بردار است . سردار بابایی اداره مساجد را غیرسلیقه‌ای دانست و اظهار کرد : مساجد نباید به سمت سکولار پیش برود و لازم است در مقابل این تفکر، واکنش نشان داده شود . فرمانده سپاه کربلا مازندران با بیان اینکه سکولاریسم یعنی جدایی دین از تمام عرصه زندگی بشر، تصریح کرد: رهبری چند سالی است که هشدار می دهند «ما هیات اداری سکولار نمی خواهیم»، زندگی پله ای آخرت است و تمامی رفتارمان باید به تعالی انسانیت و رضایت الهی باشد. بابایی با بیان اینکه در کشورهای غربی برای استفاده از ماهواره باید پول پرداخت کنند، افزود: این همه شبکه های ماهواره ای برای گمراه کردن جوانان است اگر می خواهید سکولار نباشید باید درباره مساجد و باز بودن آن نهایت تلاش را داشته باشید. فرمانده سپاه کربلای مازندران با تأکید بر اینکه مساجد پایگاه مقاومت بسیج محسوب می‌شود، بیان کرد: باید از ظرفیت مساجد و حسینیه‌ها برای فعالیت‌های بسیج بهره‌برداری شود . بابایی با اشاره به اینکه هنوز کوره فتنه در کشور خاموش نشده است، تبیین کرد: اگر پایگاه‌های بسیج از مساجد و حسینیه‌ها خارج شود، کاربرد ندارند . مدیر حوزه‌های علمیه مازندران نیز با بیان اینکه نخستین مسجد مازندران در سال 2047 هجری در ساری احداث شده است، اظهار کرد : مسجد کانون ذکر و مناجات با پروردگار است . حجت‌الاسلام ابوالقاسم طاهری با اشاره به اینکه ذکر خداوند سبب نابودی سلسله فعالیت‌های طاغوت و کاخ‌های استکبار جهانی است، افزود: راه پیروزی ملت‌های مسلمان در برابر توطئه‌های دشمن، وحدت است . وی با تاکید براینکه هیأت‌های امنای مساجد و حسینیه‌ها و امامان جماعت باید مراقب توطئه‌های دشمنان دین باشند، اضافه کرد: مساجد باید با اهداف نظام اسلامی همراه باشد . مدیر حوزه‌های علمیه مازندران با اشاره به اینکه مسجدی که در آن صدای مرگ بر آمریکا به گوش برسد آن مسجد جانشین مسجد قبا است، گفت: لازم است حضور بسیجیان و جوانان در مسجد پر رنگ شود . این مسؤول با تأکید بر اینکه هزینه ساخت مساجد باید با پول حلال باشد، ادامه داد: برپایی نماز واجب در مساجد مهم است و این موضوع باید در جامعه فرهنگ‌سازی شود . طاهری با اشاره به اینکه مسجدالحرام، مسجدالنبی، مسجد کوفه، مسجدالاقصی از مهم‌ترین مساجد جهان اسلام محسوب می‌شوند، بیان کرد: مساجد خانه خداست و با اقامه نماز در مساجد باید محترم شمرده شوند . تجلیل از ارکان مساجد از اهداف برگزاری این مراسم بود که برای نخستین‌بار در مازندران خادمان برتر، مسؤولان کانون برتر، فرماندهان پایگاه برتر بسیج، امام جماعت برتر، مدرس و مسجد برتر در مازندران از سوی سازمان تبلغیات اسلامی، اداره کل اوقاف، اداره کل فرهنگ و ارشاد، کانون فرهنگی و هنری و سپاه کربلای استان مازندران تجلیل شدند . فارس
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
