<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>AAP के पास चुनाव लड़ने के लिए धन नहीं, बैंक खाता दिखा सकता हूं : अरविंद केजरीवाल</discussion_title>
<language>hindi</language>
<gmt_offset></gmt_offset>
<topic_url>http://khabar.ndtv.com/news/india/aap-doesnt-have-money-to-fight-elections-arvind-kejriwal-1446999</topic_url>
<topic_text>
AAP के पास चुनाव लड़ने के लिए धन नहीं, बैंक खाता दिखा सकता हूं : अरविंद केजरीवाल भाषा , अंतिम अपडेट: सोमवार अगस्त 22, 2016 01:27 PM IST ईमेल करें सीएम अरविंद केजरीवाल (फाइल फोटो) खास बातें चुनाव लड़ने के लिए धन नहीं, खाता दिखा सकता हूं आप चुनाव जीती तो आलाकमान संस्कृति नहीं होगी गोवा में गोवावासियों की सरकार होगी नई दिल्ली: आम आदमी पार्टी के राष्ट्रीय संयोजक अरविंद केजरीवाल ने कहा है कि दिल्ली में सरकार चलाने के बावजूद आम आदमी पार्टी के पास चुनाव लड़ने के लिए धन नहीं है. रविवार शाम दक्षिण गोवा में अनुसूचित जाति और अनुसूचित जनजाति के एक समूह को संबोधित करते हुए केजरीवाल ने कहा, ‘‘यह देखने में असामान्य लग सकता है, लेकिन यह सच है कि दिल्ली में डेढ़ साल सरकार चलाने के बावजूद आप पार्टी के पास चुनाव लड़ने के लिए धन नहीं है.मैं आपको अपना बैंक खाता दिखा सकता हूं.यहां तक कि पार्टी के पास भी धन नहीं है.हालांकि, आप ने पहले ही पंजाब और गोवा के आगामी चुनावों के लिए प्रचार अभियान शुरू कर दिया है. दिल्ली के मुख्यमंत्री ने कहा, ‘‘जब हम दिल्ली में चुनाव लड़े थे तब लोगों ने चुनाव लड़ा था.अपने बेहतर भविष्य के वास्ते लड़ने वाले हर किसी के लिए ‘आप’ एक मंच है.उन्होंने कहा कि गोवा में भी ऐसा ही होना चाहिए.यहां स्थानीय लोग चुनाव लड़ेंगे. केजरीवाल ने कहा कि अगर राज्य में ‘आप’ चुनी जाती है तो इसमें ‘आलाकमान’ की संस्कृति नहीं होगी.उन्होंने कहा, ‘‘गोवा में गोवावासियों की सरकार होगी.यहां तक कि चुनावी घोषणापत्र की रूपरेखा भी गोवावासी ही तय कर रहे हैं.घोषणापत्र में मैं अपना हुक्म नहीं चलाऊंगा, गोवा के लोग इसका निर्णय लेंगे।’’ दिल्ली के मुख्यमंत्री ने कहा कि गोवा की उनकी यात्राएं ‘‘केवल मुद्दों को समझने के लिए है।’’ गोवा में मादक पदार्थों की कथित तौर पर धड़ल्ले से होने वाली बिक्री पर उन्होंने कहा, ‘‘अगर राज्य सरकार चाहेगी तो अगले एक घंटे में गोवा में मादक पदार्थ पर रोक लग सकता है।’’ उन्होंने आरोप लगाया कि मादक पदार्थ विक्रेताओं, पुलिसकर्मियों और राजनेताओं के बीच गठजोड़ के कारण इसका व्यापार चल रहा है.उन्होंने दावा किया पुलिसकर्मियों के जरिए राजनेताओं तक रूपया पहुंचाया जा रहा है।’’ (हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।) Hindi News से जुड़े अन्य अपडेट लगातार हासिल करने के लिए हमें फेसबुक और गूगल प्लस पर ज्वॉइन करें, ट्विटर पर फॉलो करे... पहली बार प्रकाशन: अगस्त 22, 2016 01:27 PM IST लोकप्रिय 
</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://khabar.ndtv.com/news/india/aap-doesnt-have-money-to-fight-elections-arvind-kejriwal-1446999</post_url>
<post_date>20160822</post_date>
<post_time></post_time>
<username>Pm Ist</username>
<post>
AAP के पास चुनाव लड़ने के लिए धन नहीं, बैंक खाता दिखा सकता हूं : अरविंद केजरीवाल भाषा , अंतिम अपडेट: सोमवार अगस्त 22, 2016 01:27 PM IST ईमेल करें सीएम अरविंद केजरीवाल (फाइल फोटो) खास बातें चुनाव लड़ने के लिए धन नहीं, खाता दिखा सकता हूं आप चुनाव जीती तो आलाकमान संस्कृति नहीं होगी गोवा में गोवावासियों की सरकार होगी नई दिल्ली: आम आदमी पार्टी के राष्ट्रीय संयोजक अरविंद केजरीवाल ने कहा है कि दिल्ली में सरकार चलाने के बावजूद आम आदमी पार्टी के पास चुनाव लड़ने के लिए धन नहीं है. रविवार शाम दक्षिण गोवा में अनुसूचित जाति और अनुसूचित जनजाति के एक समूह को संबोधित करते हुए केजरीवाल ने कहा, ‘‘यह देखने में असामान्य लग सकता है, लेकिन यह सच है कि दिल्ली में डेढ़ साल सरकार चलाने के बावजूद आप पार्टी के पास चुनाव लड़ने के लिए धन नहीं है.मैं आपको अपना बैंक खाता दिखा सकता हूं.यहां तक कि पार्टी के पास भी धन नहीं है.हालांकि, आप ने पहले ही पंजाब और गोवा के आगामी चुनावों के लिए प्रचार अभियान शुरू कर दिया है. दिल्ली के मुख्यमंत्री ने कहा, ‘‘जब हम दिल्ली में चुनाव लड़े थे तब लोगों ने चुनाव लड़ा था.अपने बेहतर भविष्य के वास्ते लड़ने वाले हर किसी के लिए ‘आप’ एक मंच है.उन्होंने कहा कि गोवा में भी ऐसा ही होना चाहिए.यहां स्थानीय लोग चुनाव लड़ेंगे. केजरीवाल ने कहा कि अगर राज्य में ‘आप’ चुनी जाती है तो इसमें ‘आलाकमान’ की संस्कृति नहीं होगी.उन्होंने कहा, ‘‘गोवा में गोवावासियों की सरकार होगी.यहां तक कि चुनावी घोषणापत्र की रूपरेखा भी गोवावासी ही तय कर रहे हैं.घोषणापत्र में मैं अपना हुक्म नहीं चलाऊंगा, गोवा के लोग इसका निर्णय लेंगे।’’ दिल्ली के मुख्यमंत्री ने कहा कि गोवा की उनकी यात्राएं ‘‘केवल मुद्दों को समझने के लिए है।’’ गोवा में मादक पदार्थों की कथित तौर पर धड़ल्ले से होने वाली बिक्री पर उन्होंने कहा, ‘‘अगर राज्य सरकार चाहेगी तो अगले एक घंटे में गोवा में मादक पदार्थ पर रोक लग सकता है।’’ उन्होंने आरोप लगाया कि मादक पदार्थ विक्रेताओं, पुलिसकर्मियों और राजनेताओं के बीच गठजोड़ के कारण इसका व्यापार चल रहा है.उन्होंने दावा किया पुलिसकर्मियों के जरिए राजनेताओं तक रूपया पहुंचाया जा रहा है।’’ (हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।) Hindi News से जुड़े अन्य अपडेट लगातार हासिल करने के लिए हमें फेसबुक और गूगल प्लस पर ज्वॉइन करें, ट्विटर पर फॉलो करे... पहली बार प्रकाशन: अगस्त 22, 2016 01:27 PM IST लोकप्रिय 
</post>
<signature>

</signature>
<external_links>

</external_links>
<country>US</country>
<main_image>http://i.ndtvimg.com/i/2016-08/arvind-kejriwal-in-goa-pti_650x400_51471828296.jpg</main_image>
</document>
