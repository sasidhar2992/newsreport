<?xml version="1.0" encoding="UTF-8"?>
<document>
<type>mainstream</type>
<forum>http://www.click.ro/</forum>
<forum_title>Click | Ziarul Click! îţi aduce cele mai tari exclusivităţi, vedete, actualitate, divertisment, sport</forum_title>
<discussion_title>Băsescu: «România nu are un politician care să poată fi premier mai bun decât mine»</discussion_title>
<language>romanian</language>
<gmt_offset></gmt_offset>
<topic_url>http://www.click.ro/news/national/basescu-romania-nu-are-un-politician-care-sa-poata-fi-premier-mai-bun-decat-mine</topic_url>
<topic_text>
Fostul preşedinte Traian Băsescu a declarat, duminică seara, că nu este niciun alt politician mai bun în România pentru funcţia de premier pentru că, după două mandate la Cotroceni, cunoaşte statul şi hibele lui. “România nu are un politician care să poată fi premier mai bun decât mine, nu are. De ce? Pentru că în afară de Ion Iliescu care a cunoscut statul, al doilea om care ştie statul cu bune şi cu rele sunt eu. Ion Iliescu nu l-a reformat pentru că n-a vrut. Eu am vrut, dar n-am putut pentru că n-am avut decât trei ani şi patru luni guvern care să nu-mi fi fost ostil, pe Boc. În rest am avut Guvernul Ponta, am avut Guvernul Tăriceanu. România are nevoie, făcând abstracţie de mine acum, are nevoie de un premier care să ştie statul, să ştie hibele statului unde sunt”, a spus Traian Băsescu, la România Tv .
“Dacă Iohannis ar şti la ora asta (ceea ce ştiu eu-n.r.)… va şti dacă va face două mandate, va afla şi el ce ştiu şi eu despre stat şi unde-s găurile, unde-s butoanele, ce trebuie reformat. Dar degeaba ştii dacă eşti la Cotroceni, trebuie să fii la Executiv, că aici poţi da ordonanţe de urgenţă, ordonanţe, proiecte de legi, aici ai o majoritate în Parlament, aici poţi schimba ţara”, a mai spus fostul preşedinte.
Traian Băsescu a făcut o analiză pe ultimul eurobarometru și susține că datele politice ale acestui sondaj arată o scădere puternică a dreptei în România. “Dacă vă uitați bine pe sondaje, veți observa că dreapta a scăzut foarte mult în 2016, față de anul 2015. Toate aceste procente nu s-au dus toate spre stânga, doar 4%, restul s-au situat undeva pe centru”, a explicat Traian Băsescu.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.click.ro/news/national/basescu-romania-nu-are-un-politician-care-sa-poata-fi-premier-mai-bun-decat-mine</post_url>
<post_date>20160822</post_date>
<post_time></post_time>
<username>de Carmen Ştefan</username>
<post>
Fostul preşedinte Traian Băsescu a declarat, duminică seara, că nu este niciun alt politician mai bun în România pentru funcţia de premier pentru că, după două mandate la Cotroceni, cunoaşte statul şi hibele lui. “România nu are un politician care să poată fi premier mai bun decât mine, nu are. De ce? Pentru că în afară de Ion Iliescu care a cunoscut statul, al doilea om care ştie statul cu bune şi cu rele sunt eu. Ion Iliescu nu l-a reformat pentru că n-a vrut. Eu am vrut, dar n-am putut pentru că n-am avut decât trei ani şi patru luni guvern care să nu-mi fi fost ostil, pe Boc. În rest am avut Guvernul Ponta, am avut Guvernul Tăriceanu. România are nevoie, făcând abstracţie de mine acum, are nevoie de un premier care să ştie statul, să ştie hibele statului unde sunt”, a spus Traian Băsescu, la România Tv .
“Dacă Iohannis ar şti la ora asta (ceea ce ştiu eu-n.r.)… va şti dacă va face două mandate, va afla şi el ce ştiu şi eu despre stat şi unde-s găurile, unde-s butoanele, ce trebuie reformat. Dar degeaba ştii dacă eşti la Cotroceni, trebuie să fii la Executiv, că aici poţi da ordonanţe de urgenţă, ordonanţe, proiecte de legi, aici ai o majoritate în Parlament, aici poţi schimba ţara”, a mai spus fostul preşedinte.
Traian Băsescu a făcut o analiză pe ultimul eurobarometru și susține că datele politice ale acestui sondaj arată o scădere puternică a dreptei în România. “Dacă vă uitați bine pe sondaje, veți observa că dreapta a scăzut foarte mult în 2016, față de anul 2015. Toate aceste procente nu s-au dus toate spre stânga, doar 4%, restul s-au situat undeva pe centru”, a explicat Traian Băsescu.
</post>
<signature>

</signature>
<external_links>
<external_link>http://www.romaniatv.net/traian-basescu-romania-nu-are-un-politician-care-sa-poata-fi-premier-mai-bun-decat-mine_310173.html</external_link>
</external_links>
<country>RO</country>
<main_image>http://www.click.ro/sites/default/files/medias/2016/08/22/traian_basescu.jpg</main_image>
</document>
