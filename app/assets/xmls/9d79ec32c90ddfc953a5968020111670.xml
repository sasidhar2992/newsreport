<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>قاچاق پیاز زعفران نگران کننده نیست</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386264/%D9%82%D8%A7%DA%86%D8%A7%D9%82-%D9%BE%DB%8C%D8%A7%D8%B2-%D8%B2%D8%B9%D9%81%D8%B1%D8%A7%D9%86-%D9%86%DA%AF%D8%B1%D8%A7%D9%86-%DA%A9%D9%86%D9%86%D8%AF%D9%87-%D9%86%DB%8C%D8%B3%D8%AA</topic_url>
<topic_text>
قاچاق پیاز زعفران نگران کننده نیست معاون وزیر جهاد کشاورزی با بیان اینکه مجوزی برای صادرات پیاز زعفران به کشورهای دیگر صادر نشده است گفت: پیش بینی می شود امسال ۳۶۰ تن طلای سرخ در ایران تولید شود. به گزارش بولتن نیوز، محمدعلی طهماسبی در نشستی خبری که به مناسبت هفته دولت برگزار شده بود، در پاسخ به پرسش مهر مبنی بر اینکه به گفته کارشناسان، قاچاق پیاز زعفران از ایران به کشور افغانستان طی سالهای اخیر شدت گرفته و این مسئله نگران کننده است، اظهارداشت: وزارت جهاد کشاورزی با صادرات پیاز زعفران مخالف است و هیچ مجوزی برای این کار صادر نکرده است. وی گفت: اگر این اقدام انجام می شود قاچاق و غیرمجاز است. اما جای نگرانی در این زمینه وجود ندارد و شرایط آنگونه که عنوان می شود حساس نیست، چرا که در کشوری مانند افغانستان تولید زعفران نمی تواند چندان اقتصادی و پرسود باشد. وی ادامه داد: در حال حاضر سطح زیرکشت زعفران کشور ۹۵ هزار هکتار است و پیش بینی می شود در سال جاری تولید این محصول در کشور ۳۶۰ تن باشد. معاون وزیر جهاد کشاورزی با اشاره به اینکه میزان تولید طلای سرخ در افغانستان به ۳.۵ تن رسیده است، گفت: بنابراین این کشور رقیب چندان جدی برای ما محسوب نمی شود. واردات میوه های ممنوعه کشاورزان را به نان شب محتاج کرده است طهماسبی در پاسخ به پرسش دیگری مبنی بر اینکه در حال حاضر شرایط ورود میوه های ممنوعه خارجی به کشور و توزیع آن در بازار تغییری کرده است یا خیر، اظهار داشت: از سال گذشته که رسانه‌های خبری جریان خبری شدیدی به راه انداخته‌اند، فضای کشور برای قاچاقچیان مقداری ناامن شده و اوضاع تا حدودی نسبت به سالهای گذشته بهبود یافته است. وی با بیان اینکه اکثر آفات و بیماری‌های موجود در کشور، سوغات قاچاق و عدم اعمال شرایط قرنطینه گیاهی است، گفت: از جمله این آفات می‌توان به جاروک جادوگر اشاره کرد که از طریق واردات از دوبی، وارد کشور ما شد و خسارت بسیار زیادی به باغات لیموترش زد. معاون وزیر جهاد کشاورزی با اشاره به اینکه در حال حاضر باغات لیموترش در رودان، منوجان، قلعه گنج تا فارس درگیر این آفت شده است، اضافه کرد: کشاورزان زیادی در این زمینه متضرر شدند و دولت نیز، هزینه های زیادی را متقبل شد؛ هر چند که بیرون کردن این آفت از باغات کشور امکانپذیر نیست. طهماسبی با بیان اینکه مگس مدیترانه‌ای و مگس میوه زیتون نیز از جمله دیگر آفاتی بودند که از این طریق وارد کشور ما شدند، تصریح کرد: در حال حاضر کشاورزان زیادی هستند که به دلیل خسارات ناشی از این آفات به نان شب خود محتاج شده‌اند. وی با اشاره به اینکه در حال حاضر دستگاههایی مانند ستاد مرکزی قاچاق کالا و ارز و سازمان تعزیرات، پیگیر این مسئله هستند و به طور مرتب جلساتی در این زمینه برگزار می‌کنند، افزود: واردات غیرمجاز میوه به کشور علاوه بر ضربات اقتصادی که به ما وارد می‌کند، عوارض اجتماعی زیادی از جمله افزایش بیکاری و مهاجرت را نیز در پی دارد. معاون وزیر جهاد کشاورزی، اقدام وزیر جهاد درباره مشروط کردن واردات موز به ازای صادرات سیب را مورد اشاره قرار داد و گفت: این اقدام باعث شد صادرات سیب در چهار ماهه سال ۹۵ به حدود ۱۵۹ هزار تن برسد که نسبت به مدت مشابه سال گذشته ۴۱۸.۳ درصد رشد داشته است. طهماسبی تاکید کرد: این مسئله نشان می‌دهد که ما برای حمایت از تولید داخل نیازمند سیاستگذاری‌های جدی هستیم. تولید ۲۵۰ هزار تن پسته طی سال جاری در کشور وی همچنین با بیان اینکه سطح باغات پسته کشور حدود ۳۹۰ هزار هکتار است، گفت: پیش‌بینی می‌شود امسال تولید پسته کشور بالغ بر ۲۵۰ هزار تن باشد. معاون وزیر جهاد کشاورزی با اشاره به اینکه پسته گیاهی بسیار مقاوم و متحمل است، افزود: به همین دلیل زمانی که کیفت و کمیت آب در منطقه‌ای افت می‌کند، کشاورزان آن منطقه به کشت پسته رو می‌آورند؛ چراکه در برابر این بحران‌ها بسیار مقاوم است و ارزش اقتصادی و صادراتی زیادی دارد. طهماسبی، آمریکا را رقیب اصلی ایران در تولید پسته عنوان کرد و ادامه داد: این کشور برای واردات پسته، تعرفه ۳۰۰ درصدی اعمال کرده است. وی با بیان اینکه اتحادیه اروپا نیز قوانین بسیار سختگیرانه‌ای درباره صادرات پسته به ویژه در بحث آفلاتوکسین ها دارد، گفت: همین امر باعث شده پسته‌کاران در تولید و فرآوری محصول خود، دقت بسیار زیادی داشته باشند. معاون وزیر جهاد کشاورزی با بیان اینکه در گذشته ۶۰ تا ۷۰ هزار تن از پسته ایران به اروپا صادر می شده است، افزود: به دلیل مسائل و مشکلات پیش آمده در دوران تحریم، میزان صادرات ما به کشورهای اروپایی به شدت افت کرده بود. طهماسبی با اشاره به اینکه سال گذشته ۳۰ هزار تن پسته به اتحادیه اروپا صادر شد، گفت: پیش از این، میزان صادرات ما به این اتحادیه به ۶ تا ۷ هزار تن رسیده بود؛ ضمن اینکه طی ۴ تا ۵ سال اخیر، میزان صادرات پسته کشور بین ۱۲۰ تا ۱۸۰ هزار تن متغیر بوده است و بر این اساس، ارزش پسته صادراتی کشور حدود ۱.۵ میلیارد دلار برآورد می‌شود. وی با بیان اینکه تولید محصولات باغی در ایران به ۱۸ میلیون تن رسیده است، گفت: هم اکنون سطح باغات کشور، ۲ میلیون و ۶۰۰ هزار هکتار بوده و پیش‌بینی می‌کنیم امسال میزان تولید محصولات باغی، به حدود ۱۸ میلیون تن برسد. توسعه گلخانه‌ها در مناطق گرمسیری طهماسبی همچنین با بیان اینکه در سراسر جهان بیش از ۳ میلیون هکتار گلخانه وجود دارد، افزود: در ایران حدود ۱۰ هزار هکتار گلخانه ایجاد شده و نزدیک به ۲ میلیون و ۲۰۰ تا ۲ میلیون و ۳۰۰ هزار تن تولیدات گلخانه‌ای در کشور حاصل می‌شود؛ بر این اساس، توسعه گلخانه‌ها، تولید نهال استاندارد و توسعه کشت گیاهان دارویی از جمله برنامه‌های ویژه معاونت باغبانی وزارت جهاد کشاورزی در قالب اقتصاد مقاومتی است. معاون وزیر جهاد گفت: توسعه گلخانه‌ها علاوه بر صرفه‌جویی در مصرف آب، منجر به صرفه‌جویی در مصرف انرژی می‌شود؛ ضمن اینکه در محیط‌های کنترل شده می‌توان محصولی سالم‌تر و با کیفیت‌تر تولید کرد؛ از همه مهمتر اینکه محصولات تولید شده در گلخانه‌ها عمدتا یک‌دست و صادراتی هستند، به همین دلیل اولویت ما در توسعه گلخانه‌ها، مناطق گرمسیری و نیمه‌گرمسیری است. به گفته طهماسبی، تا پایان افق ۱۴۰۴ قرار است ۴۸ هزار هکتار دیگر به سطح گلخانه‌های کشور افزوده شود و این عدد تا آن زمان به ۵۸ هزار هکتار برسد. وی همچنین با بیان اینکه بالغ بر ۲ میلیون هکتار اراضی شیب‌دار در کشور وجود دارد که مناسب کشت دیم هستند، گفت: حدود ۸۶۰ هزار هکتار از این اراضی مورد مطالعه و ارزیابی کامل قرار گرفته و قرار است در طول برنامه های توسعه آینده تحت پوشش قرار بگیرد. به گفته معاون وزیر جهاد کشاورزی، گونه‌هایی که برای کشت در این اراضی پیش‌بینی شده، شامل انگور، بادام، گل محمدی، انواع آویشن و محصولاتی از این قبیل است. وی همچنین با اشاره به اینکه ۲۷۳ نهالستان کشور تاکنون از موسسه ثبت و گواهی بذر و نهال مجوز گرفته اند ادامه داد: امسال ۱۹ میلیون اصله نهال استاندارد و شناسنامه دار در کشور تولید می‌شود. تولید محصولات باغی در ایران به ۱۸ میلیون تن رسید این مقام مسئول در وزارت جهاد کشاورزی با بیان اینکه سطح باغات کشور ۲ میلیون و ۶۰۰ هزار هکتار است، اظهار داشت: پیش بینی می کنیم امسال میزان تولید محصولات باغی به حدود ۱۸ میلیون تن برسد. طهماسبی همچنین با بیان اینکه در سراسر جهان بیش از ۳ میلیون هکتار گلخانه وجود دارد، افزود: در ایران حدود ۱۰ هزار هکتار گلخانه ایجاد شده و نزدیک به ۲ میلیون و ۲۰۰ تا ۲ میلیون و ۳۰۰ هزار تن تولیدات گلخانه ای در کشور داریم. وی توسعه گلخانه ها، تولید نهال استاندارد و توسعه کشت گیاهان دارویی را از جمله برنامه های ویژه معاونت باغبانی وزارت جهاد کشاورزی در قالب اقتصاد مقاومتی عنوان کرد و گفت: توسعه گلخانه ها علاوه بر صرفه جویی در مصرف آب منجر به صرفه جویی در مصرف انرژی می شود ضمن اینکه در محیط های کنترل شده می توان محصولی سالم تر و با کیفیت تر تولید کرد. معاون وزیر جهاد کشاورزی با بیان اینکه محصولات تولید شده در گلخانه ها عمدتا یکدست و صادراتی هستند، تصریح کرد: اولویت ما در توسعه گلخانه ها، مناطق گرمسیری و نیمه گرمسیری است. به گفته طهماسبی تا پایان افق ۱۴۰۴ قرار است ۴۸ هزار هکتار دیگر به سطح گلخانه های کشور افزوده شود و این عدد تا آن زمان به ۵۸ هزار هکتار برسد. وی همچنین با بیان اینکه بالغ بر ۲ میلیون هکتار اراضی شیب دار در کشور وجود دارد که مناسب کشت دیم هستند، گفت: حدود ۸۶۰ هزار هکتار از این اراضی مورد مطالعه و ارزیابی کامل قرار گرفته و قرار است در طول برنامه های توسعه آینده تحت پوشش قرار بگیرد. به گفته معاون وزیر جهاد کشاورزی گونه هایی که برای کشت در این اراضی پیش بینی شده شامل انگور، بادام، گل محمدی، انواع آویشن و محصولاتی از این قبیل است. وی همچنین با اشاره به اینکه ۲۷۳ نهالستان کشور تاکنون از موسسه ثبت و گواهی بذر و نهال مجوز گرفته اند ادامه داد: امسال ۱۹ میلیون اصله نهال استاندارد و شناسنامه دار در کشور تولید می شود.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386264/%D9%82%D8%A7%DA%86%D8%A7%D9%82-%D9%BE%DB%8C%D8%A7%D8%B2-%D8%B2%D8%B9%D9%81%D8%B1%D8%A7%D9%86-%D9%86%DA%AF%D8%B1%D8%A7%D9%86-%DA%A9%D9%86%D9%86%D8%AF%D9%87-%D9%86%DB%8C%D8%B3%D8%AA</post_url>
<post_date>20160822</post_date>
<post_time>0626</post_time>
<username>info@bultannews.com</username>
<post>
قاچاق پیاز زعفران نگران کننده نیست معاون وزیر جهاد کشاورزی با بیان اینکه مجوزی برای صادرات پیاز زعفران به کشورهای دیگر صادر نشده است گفت: پیش بینی می شود امسال ۳۶۰ تن طلای سرخ در ایران تولید شود. به گزارش بولتن نیوز، محمدعلی طهماسبی در نشستی خبری که به مناسبت هفته دولت برگزار شده بود، در پاسخ به پرسش مهر مبنی بر اینکه به گفته کارشناسان، قاچاق پیاز زعفران از ایران به کشور افغانستان طی سالهای اخیر شدت گرفته و این مسئله نگران کننده است، اظهارداشت: وزارت جهاد کشاورزی با صادرات پیاز زعفران مخالف است و هیچ مجوزی برای این کار صادر نکرده است. وی گفت: اگر این اقدام انجام می شود قاچاق و غیرمجاز است. اما جای نگرانی در این زمینه وجود ندارد و شرایط آنگونه که عنوان می شود حساس نیست، چرا که در کشوری مانند افغانستان تولید زعفران نمی تواند چندان اقتصادی و پرسود باشد. وی ادامه داد: در حال حاضر سطح زیرکشت زعفران کشور ۹۵ هزار هکتار است و پیش بینی می شود در سال جاری تولید این محصول در کشور ۳۶۰ تن باشد. معاون وزیر جهاد کشاورزی با اشاره به اینکه میزان تولید طلای سرخ در افغانستان به ۳.۵ تن رسیده است، گفت: بنابراین این کشور رقیب چندان جدی برای ما محسوب نمی شود. واردات میوه های ممنوعه کشاورزان را به نان شب محتاج کرده است طهماسبی در پاسخ به پرسش دیگری مبنی بر اینکه در حال حاضر شرایط ورود میوه های ممنوعه خارجی به کشور و توزیع آن در بازار تغییری کرده است یا خیر، اظهار داشت: از سال گذشته که رسانه‌های خبری جریان خبری شدیدی به راه انداخته‌اند، فضای کشور برای قاچاقچیان مقداری ناامن شده و اوضاع تا حدودی نسبت به سالهای گذشته بهبود یافته است. وی با بیان اینکه اکثر آفات و بیماری‌های موجود در کشور، سوغات قاچاق و عدم اعمال شرایط قرنطینه گیاهی است، گفت: از جمله این آفات می‌توان به جاروک جادوگر اشاره کرد که از طریق واردات از دوبی، وارد کشور ما شد و خسارت بسیار زیادی به باغات لیموترش زد. معاون وزیر جهاد کشاورزی با اشاره به اینکه در حال حاضر باغات لیموترش در رودان، منوجان، قلعه گنج تا فارس درگیر این آفت شده است، اضافه کرد: کشاورزان زیادی در این زمینه متضرر شدند و دولت نیز، هزینه های زیادی را متقبل شد؛ هر چند که بیرون کردن این آفت از باغات کشور امکانپذیر نیست. طهماسبی با بیان اینکه مگس مدیترانه‌ای و مگس میوه زیتون نیز از جمله دیگر آفاتی بودند که از این طریق وارد کشور ما شدند، تصریح کرد: در حال حاضر کشاورزان زیادی هستند که به دلیل خسارات ناشی از این آفات به نان شب خود محتاج شده‌اند. وی با اشاره به اینکه در حال حاضر دستگاههایی مانند ستاد مرکزی قاچاق کالا و ارز و سازمان تعزیرات، پیگیر این مسئله هستند و به طور مرتب جلساتی در این زمینه برگزار می‌کنند، افزود: واردات غیرمجاز میوه به کشور علاوه بر ضربات اقتصادی که به ما وارد می‌کند، عوارض اجتماعی زیادی از جمله افزایش بیکاری و مهاجرت را نیز در پی دارد. معاون وزیر جهاد کشاورزی، اقدام وزیر جهاد درباره مشروط کردن واردات موز به ازای صادرات سیب را مورد اشاره قرار داد و گفت: این اقدام باعث شد صادرات سیب در چهار ماهه سال ۹۵ به حدود ۱۵۹ هزار تن برسد که نسبت به مدت مشابه سال گذشته ۴۱۸.۳ درصد رشد داشته است. طهماسبی تاکید کرد: این مسئله نشان می‌دهد که ما برای حمایت از تولید داخل نیازمند سیاستگذاری‌های جدی هستیم. تولید ۲۵۰ هزار تن پسته طی سال جاری در کشور وی همچنین با بیان اینکه سطح باغات پسته کشور حدود ۳۹۰ هزار هکتار است، گفت: پیش‌بینی می‌شود امسال تولید پسته کشور بالغ بر ۲۵۰ هزار تن باشد. معاون وزیر جهاد کشاورزی با اشاره به اینکه پسته گیاهی بسیار مقاوم و متحمل است، افزود: به همین دلیل زمانی که کیفت و کمیت آب در منطقه‌ای افت می‌کند، کشاورزان آن منطقه به کشت پسته رو می‌آورند؛ چراکه در برابر این بحران‌ها بسیار مقاوم است و ارزش اقتصادی و صادراتی زیادی دارد. طهماسبی، آمریکا را رقیب اصلی ایران در تولید پسته عنوان کرد و ادامه داد: این کشور برای واردات پسته، تعرفه ۳۰۰ درصدی اعمال کرده است. وی با بیان اینکه اتحادیه اروپا نیز قوانین بسیار سختگیرانه‌ای درباره صادرات پسته به ویژه در بحث آفلاتوکسین ها دارد، گفت: همین امر باعث شده پسته‌کاران در تولید و فرآوری محصول خود، دقت بسیار زیادی داشته باشند. معاون وزیر جهاد کشاورزی با بیان اینکه در گذشته ۶۰ تا ۷۰ هزار تن از پسته ایران به اروپا صادر می شده است، افزود: به دلیل مسائل و مشکلات پیش آمده در دوران تحریم، میزان صادرات ما به کشورهای اروپایی به شدت افت کرده بود. طهماسبی با اشاره به اینکه سال گذشته ۳۰ هزار تن پسته به اتحادیه اروپا صادر شد، گفت: پیش از این، میزان صادرات ما به این اتحادیه به ۶ تا ۷ هزار تن رسیده بود؛ ضمن اینکه طی ۴ تا ۵ سال اخیر، میزان صادرات پسته کشور بین ۱۲۰ تا ۱۸۰ هزار تن متغیر بوده است و بر این اساس، ارزش پسته صادراتی کشور حدود ۱.۵ میلیارد دلار برآورد می‌شود. وی با بیان اینکه تولید محصولات باغی در ایران به ۱۸ میلیون تن رسیده است، گفت: هم اکنون سطح باغات کشور، ۲ میلیون و ۶۰۰ هزار هکتار بوده و پیش‌بینی می‌کنیم امسال میزان تولید محصولات باغی، به حدود ۱۸ میلیون تن برسد. توسعه گلخانه‌ها در مناطق گرمسیری طهماسبی همچنین با بیان اینکه در سراسر جهان بیش از ۳ میلیون هکتار گلخانه وجود دارد، افزود: در ایران حدود ۱۰ هزار هکتار گلخانه ایجاد شده و نزدیک به ۲ میلیون و ۲۰۰ تا ۲ میلیون و ۳۰۰ هزار تن تولیدات گلخانه‌ای در کشور حاصل می‌شود؛ بر این اساس، توسعه گلخانه‌ها، تولید نهال استاندارد و توسعه کشت گیاهان دارویی از جمله برنامه‌های ویژه معاونت باغبانی وزارت جهاد کشاورزی در قالب اقتصاد مقاومتی است. معاون وزیر جهاد گفت: توسعه گلخانه‌ها علاوه بر صرفه‌جویی در مصرف آب، منجر به صرفه‌جویی در مصرف انرژی می‌شود؛ ضمن اینکه در محیط‌های کنترل شده می‌توان محصولی سالم‌تر و با کیفیت‌تر تولید کرد؛ از همه مهمتر اینکه محصولات تولید شده در گلخانه‌ها عمدتا یک‌دست و صادراتی هستند، به همین دلیل اولویت ما در توسعه گلخانه‌ها، مناطق گرمسیری و نیمه‌گرمسیری است. به گفته طهماسبی، تا پایان افق ۱۴۰۴ قرار است ۴۸ هزار هکتار دیگر به سطح گلخانه‌های کشور افزوده شود و این عدد تا آن زمان به ۵۸ هزار هکتار برسد. وی همچنین با بیان اینکه بالغ بر ۲ میلیون هکتار اراضی شیب‌دار در کشور وجود دارد که مناسب کشت دیم هستند، گفت: حدود ۸۶۰ هزار هکتار از این اراضی مورد مطالعه و ارزیابی کامل قرار گرفته و قرار است در طول برنامه های توسعه آینده تحت پوشش قرار بگیرد. به گفته معاون وزیر جهاد کشاورزی، گونه‌هایی که برای کشت در این اراضی پیش‌بینی شده، شامل انگور، بادام، گل محمدی، انواع آویشن و محصولاتی از این قبیل است. وی همچنین با اشاره به اینکه ۲۷۳ نهالستان کشور تاکنون از موسسه ثبت و گواهی بذر و نهال مجوز گرفته اند ادامه داد: امسال ۱۹ میلیون اصله نهال استاندارد و شناسنامه دار در کشور تولید می‌شود. تولید محصولات باغی در ایران به ۱۸ میلیون تن رسید این مقام مسئول در وزارت جهاد کشاورزی با بیان اینکه سطح باغات کشور ۲ میلیون و ۶۰۰ هزار هکتار است، اظهار داشت: پیش بینی می کنیم امسال میزان تولید محصولات باغی به حدود ۱۸ میلیون تن برسد. طهماسبی همچنین با بیان اینکه در سراسر جهان بیش از ۳ میلیون هکتار گلخانه وجود دارد، افزود: در ایران حدود ۱۰ هزار هکتار گلخانه ایجاد شده و نزدیک به ۲ میلیون و ۲۰۰ تا ۲ میلیون و ۳۰۰ هزار تن تولیدات گلخانه ای در کشور داریم. وی توسعه گلخانه ها، تولید نهال استاندارد و توسعه کشت گیاهان دارویی را از جمله برنامه های ویژه معاونت باغبانی وزارت جهاد کشاورزی در قالب اقتصاد مقاومتی عنوان کرد و گفت: توسعه گلخانه ها علاوه بر صرفه جویی در مصرف آب منجر به صرفه جویی در مصرف انرژی می شود ضمن اینکه در محیط های کنترل شده می توان محصولی سالم تر و با کیفیت تر تولید کرد. معاون وزیر جهاد کشاورزی با بیان اینکه محصولات تولید شده در گلخانه ها عمدتا یکدست و صادراتی هستند، تصریح کرد: اولویت ما در توسعه گلخانه ها، مناطق گرمسیری و نیمه گرمسیری است. به گفته طهماسبی تا پایان افق ۱۴۰۴ قرار است ۴۸ هزار هکتار دیگر به سطح گلخانه های کشور افزوده شود و این عدد تا آن زمان به ۵۸ هزار هکتار برسد. وی همچنین با بیان اینکه بالغ بر ۲ میلیون هکتار اراضی شیب دار در کشور وجود دارد که مناسب کشت دیم هستند، گفت: حدود ۸۶۰ هزار هکتار از این اراضی مورد مطالعه و ارزیابی کامل قرار گرفته و قرار است در طول برنامه های توسعه آینده تحت پوشش قرار بگیرد. به گفته معاون وزیر جهاد کشاورزی گونه هایی که برای کشت در این اراضی پیش بینی شده شامل انگور، بادام، گل محمدی، انواع آویشن و محصولاتی از این قبیل است. وی همچنین با اشاره به اینکه ۲۷۳ نهالستان کشور تاکنون از موسسه ثبت و گواهی بذر و نهال مجوز گرفته اند ادامه داد: امسال ۱۹ میلیون اصله نهال استاندارد و شناسنامه دار در کشور تولید می شود.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
