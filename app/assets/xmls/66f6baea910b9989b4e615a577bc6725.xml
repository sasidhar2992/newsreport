<?xml version="1.0" encoding="UTF-8"?>
<document>
<type>mainstream</type>
<forum>http://www.liberoquotidiano.it/sezioni/17/economia</forum>
<forum_title>Economia - Libero Quotidiano</forum_title>
<discussion_title>Il premio Nobel Stiglitz: serve un euro per il nord e uno per il sud</discussion_title>
<language>italian</language>
<gmt_offset></gmt_offset>
<topic_url>http://www.liberoquotidiano.it/news/economia/11948012/euro-moneta-unica-suicidio-premio-nobel-joseph-stiglitz.html</topic_url>
<topic_text>
Lo aveva detto anche Silvio Berlusconi. Anni fa. Prima che la crisi peggiorasse una situazione già difficile. All&apos;Europa servono due euro: uno del Nord per i Paesi più forti e a economia più stabile; e uno per il sud, per i Paesi con più problemi col debito. A dirlo è il premio Nobel per l&apos;Economia Joseph Stiglitz, secondo il quale solo con una doppia moneta unica si correggerebbe il peccato originale che l&apos;Euro si porta dietro fin dalla nascita: ovvero un regime di cambi fissi la cui rigidità , non essendo tollerabile per i Paesi più deboli, ha generato fenomeni come l&apos;austerity e accelerato il processo di deflazione salariale già innescato dalla globalizzazione.
</topic_text>
<spam_score>0.00</spam_score>
<post_num>12</post_num>
<post_id>post-12</post_id>
<post_url>http://www.liberoquotidiano.it/news/economia/11948012/euro-moneta-unica-suicidio-premio-nobel-joseph-stiglitz.html</post_url>
<post_date>20160818</post_date>
<post_time>1437</post_time>
<username>Marco Cavedon</username>
<post>
E questo sarebbe un nobel ? Avere una proprio moneta è importante soprattutto per avere la possibilità di spendere a deficit senza problemi, tutelando la domanda interna, che nelle economie avanzate rappresenta la quasi totalità del PIL, assieme alla spesa pubblica appunto e agli investimenti. Le logiche neomercantiliste (che si basano anche sulla svalutazione) sono dannose in quanto si basano sull&apos;abbattimento della domanda interna (per esportare beni bisogna far sì che siano poco consumati dentro il paese). Un esempio lampante è la Gran Bretagna, che manifesta deficit del saldo con l&apos;estero cronici da decenni ma cresce di più della Germania e ha una disoccupazione praticamente uguale.
</post>
<signature>

</signature>
<external_links>

</external_links>
<country>IT</country>
<main_image>http://www.liberoquotidiano.it/resizer/600/315/true/1471502267710.jpg--il_nobel__basta_con_il_suicidio_dell_euroc_e_via_d_uscita__l_aveva_trovata_il_cav_uscire_conviene__quanto_guadagnamo.jpg?1471502275000</main_image>
</document>
