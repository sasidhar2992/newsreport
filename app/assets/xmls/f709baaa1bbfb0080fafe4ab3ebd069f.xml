<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Sirijski ‘Beli šlemovi’ spasili hiljade života. Sada su nominovani za Nobelovu nagradu za mir. | Globalni Glasovi na srpskom</discussion_title>
<language>croatian</language>
<gmt_offset></gmt_offset>
<topic_url>https://sr.globalvoices.org/2016/08/sirijski-beli-slemovi-spasili-hiljade-zivota-sada-su-nominovani-za-nobelovu-nagradu-za-mir/</topic_url>
<topic_text>
i Most mira . 
Bele Šlemove je predložila, među ostalima, i Jo Cox, članica britanskog parlamenta koju je brutalno ubio 52-godišnji muškarac 16. juna 2016. Nakon Coxine smrti, njen suprug Brendan je pokrenuo memorijalni fond da sakupi novac za pokretanje akcija za koje se zalagala pokojna članica parlamenta. Tri izabrane akcije su ‘ Kraljevska volonterska služba ‘, nevladina organizacija koja pomaže starijim osobama, ‘ NADA ne mržnja ‘, pokret koji se ‘bori za modernu Britaniju koja uključuje’ i, konačno, Beli šlemovi. 
Za samo pet dana, kampanja je uspela da sakupi blizu 1.350.000 funti (1,7 milona dolara), s više od 41.000 doprinosa i od tada je premašila cilj od 1,5 miliona funti (1,9 miliona dolara). Porodica Coxove je čak dobila počasni beli šlem od šefa Belih šlemova, Raed Saleha, veoma značajna nagrada pošto se “normalno dodeljuje volonterima koji su izgubili svoje živote spasavajući civile u Siriji”. Saleh je takođe objavio sledeći video u ime Belih šlemova (prevod teksta u videu sledi ispod, prim.prev.). 
Poruka od Saleha, šefa Belih šlemova, Sirijski volonteri spasioci Postoji izreka u Siriji koja kaže: Prijatelj je onaj ko je s tobom u teškim vremenima. A za Bele kacige, Jo Cox je bila jedna od prijateljica koja je zaista radila s nama. Tokom našeg rada u protekle tri godine, izgubili smo 120 naših volontera. I iskreno, izgubiti ljude na dužnosti je vrlo, vrlo teško. Ali, kad god smo izgubili volontera, izvukli smo snagu iz takvog gubitka. I kažemo im da smo još uvek na putu koji su iskrojili za nas. Poruka koju imam za porodicu i prijatelje je da ne dopuste onima koji su je ubili da misle da su pobedili. Nadam se da će ostati jaki, i da će preneti njene poruke i humanitarno nasljeđa. Vidimo Belu kacigu kao simbol mira u Siriji i dajemo Belu kacigu Jo Cox, pravom šampionu mira u svetu. Jo Cox: Pravi šampion mira u svetu. 
Marta 2016. godine, Amnesty International je optužio sirijsku i rusku vladu da ciljano gađaju bolnice, rekavši da “izgleda da namerno i sistematski ciljaju bolnice i druge medicinske ustanove tokom poslednja tri meseca da bi obezbedili put za kopnene snage za napredovanje ka severu Alepa”. U junu 2016. godine, Ben Taub iz New Yorker-a je objavio strašnu priču o onome što je nazvao ‘doktori iz senke’. Napisao je : 
U poslednjih pet godina, sirijska vlada je ubila, bombardovala i mučila do smrti gotovo 700 članova medicinskog osoblja, prema Doktorima za ljudska prava, organizaciji koja beleži napade na zdravstvenu zaštitu u ratnim zonama. (Nedržavni subjekti, uključujući ISIS, su ubili 27.) Nedavni naslovi su objavili smrt poslednjeg pedijatra u Alepu, poslednjeg kardiologa u Hami. Komisija UNa je zaključila da “vladine snage namerno ciljaju medicinsko osoblje da bi zadobili vojnu prednost,” a uskraćivanje pružanja pomoći ranjenim borcima i civilima je “stvar politike.” 
Mnogo više bolnica je odnedavno bombardovano. Najmanje 375 udara na medicinske ustanove je zabeleženo od početka sirijske revolucije, prema Doktorima za ljudska prava . U takvim uslovima, mnogi muškarci i žene koji leče ranjene u improvizovanim podzemnim bolnicama su ili studenti prve godine medicine ili ljudi bez ikakve medicinske obuke. 
Isto tako, najviše onih koji se jave da rade za Bele šlemove su obični ljudi, od pekara do medicinskih sestara, slikara do krojača, i zato oni koji podržavaju ovu kampanju pozivaju javnost da potpiše izjavu u kojoj se predlaže da Beli šlemovi dobiju Nobelovu nagradu za mir 2016. godine. Urednikova napomena: Ova priča je ažurirana 18. avgusta da se ispravi broj volontera Belih šlemova sa 130 na 3000. 
</topic_text>
<spam_score>0.06</spam_score>
<post_num>1</post_num>
<post_id>post-1</post_id>
<post_url>https://sr.globalvoices.org/2016/08/sirijski-beli-slemovi-spasili-hiljade-zivota-sada-su-nominovani-za-nobelovu-nagradu-za-mir/</post_url>
<post_date>20160822</post_date>
<post_time></post_time>
<username>Napisao -Lajoey Ayoub</username>
<post>
i Most mira . 
Bele Šlemove je predložila, među ostalima, i Jo Cox, članica britanskog parlamenta koju je brutalno ubio 52-godišnji muškarac 16. juna 2016. Nakon Coxine smrti, njen suprug Brendan je pokrenuo memorijalni fond da sakupi novac za pokretanje akcija za koje se zalagala pokojna članica parlamenta. Tri izabrane akcije su ‘ Kraljevska volonterska služba ‘, nevladina organizacija koja pomaže starijim osobama, ‘ NADA ne mržnja ‘, pokret koji se ‘bori za modernu Britaniju koja uključuje’ i, konačno, Beli šlemovi. 
Za samo pet dana, kampanja je uspela da sakupi blizu 1.350.000 funti (1,7 milona dolara), s više od 41.000 doprinosa i od tada je premašila cilj od 1,5 miliona funti (1,9 miliona dolara). Porodica Coxove je čak dobila počasni beli šlem od šefa Belih šlemova, Raed Saleha, veoma značajna nagrada pošto se “normalno dodeljuje volonterima koji su izgubili svoje živote spasavajući civile u Siriji”. Saleh je takođe objavio sledeći video u ime Belih šlemova (prevod teksta u videu sledi ispod, prim.prev.). 
Poruka od Saleha, šefa Belih šlemova, Sirijski volonteri spasioci Postoji izreka u Siriji koja kaže: Prijatelj je onaj ko je s tobom u teškim vremenima. A za Bele kacige, Jo Cox je bila jedna od prijateljica koja je zaista radila s nama. Tokom našeg rada u protekle tri godine, izgubili smo 120 naših volontera. I iskreno, izgubiti ljude na dužnosti je vrlo, vrlo teško. Ali, kad god smo izgubili volontera, izvukli smo snagu iz takvog gubitka. I kažemo im da smo još uvek na putu koji su iskrojili za nas. Poruka koju imam za porodicu i prijatelje je da ne dopuste onima koji su je ubili da misle da su pobedili. Nadam se da će ostati jaki, i da će preneti njene poruke i humanitarno nasljeđa. Vidimo Belu kacigu kao simbol mira u Siriji i dajemo Belu kacigu Jo Cox, pravom šampionu mira u svetu. Jo Cox: Pravi šampion mira u svetu. 
Marta 2016. godine, Amnesty International je optužio sirijsku i rusku vladu da ciljano gađaju bolnice, rekavši da “izgleda da namerno i sistematski ciljaju bolnice i druge medicinske ustanove tokom poslednja tri meseca da bi obezbedili put za kopnene snage za napredovanje ka severu Alepa”. U junu 2016. godine, Ben Taub iz New Yorker-a je objavio strašnu priču o onome što je nazvao ‘doktori iz senke’. Napisao je : 
U poslednjih pet godina, sirijska vlada je ubila, bombardovala i mučila do smrti gotovo 700 članova medicinskog osoblja, prema Doktorima za ljudska prava, organizaciji koja beleži napade na zdravstvenu zaštitu u ratnim zonama. (Nedržavni subjekti, uključujući ISIS, su ubili 27.) Nedavni naslovi su objavili smrt poslednjeg pedijatra u Alepu, poslednjeg kardiologa u Hami. Komisija UNa je zaključila da “vladine snage namerno ciljaju medicinsko osoblje da bi zadobili vojnu prednost,” a uskraćivanje pružanja pomoći ranjenim borcima i civilima je “stvar politike.” 
Mnogo više bolnica je odnedavno bombardovano. Najmanje 375 udara na medicinske ustanove je zabeleženo od početka sirijske revolucije, prema Doktorima za ljudska prava . U takvim uslovima, mnogi muškarci i žene koji leče ranjene u improvizovanim podzemnim bolnicama su ili studenti prve godine medicine ili ljudi bez ikakve medicinske obuke. 
Isto tako, najviše onih koji se jave da rade za Bele šlemove su obični ljudi, od pekara do medicinskih sestara, slikara do krojača, i zato oni koji podržavaju ovu kampanju pozivaju javnost da potpiše izjavu u kojoj se predlaže da Beli šlemovi dobiju Nobelovu nagradu za mir 2016. godine. Urednikova napomena: Ova priča je ažurirana 18. avgusta da se ispravi broj volontera Belih šlemova sa 130 na 3000. 
</post>
<signature>

</signature>
<external_links>

</external_links>
<country>NL</country>
<main_image>https://globalvoices.org/wp-content/uploads/2016/08/Screen-Shot-2016-08-16-at-11.22.17-AM-800x450.png</main_image>
</document>
