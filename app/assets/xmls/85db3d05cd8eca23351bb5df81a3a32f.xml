<?xml version="1.0" encoding="UTF-8"?>
<document>
<type>mainstream</type>
<forum>http://www.monitor.si/media/rss/rss-fb-monitor-novice.xml</forum>
<forum_title>Monitor - novice</forum_title>
<discussion_title>AMD predstavil arhitekturo Zen</discussion_title>
<language>slovenian</language>
<gmt_offset></gmt_offset>
<topic_url>http://www.monitor.si/novica/amd-predstavil-arhitekturo-zen/175934/</topic_url>
<topic_text>
AMD predstavil arhitekturo Zen Objavljeno: 22.8.2016 09:00 Izdelovalec procesorjev AMD je že več let v Intelovi senci, prejšnji teden pa so predstavili novo procesorsko arhitekturo, s katero naj bi bili ponovno konkurenčni. Njihov procesor iz družine Summit Ridge je namenjen najmočnejšim namiznim računalnikom, uporabljal bo osem jeder z dvo-nitnim delovanjem (torej skupaj 16 procesnih niti). Na prodajne police naj bi prišel v začetku leta 2017, lahko se zgodi, da pridejo nekateri modeli že prej. Hkrati prihaja še strežniški procesor, znan pod kodnim imenom Naples, ta bo imel kar 32 jeder oziroma 64 niti. Na predstavitvi so procesor Summit Ridge postavili ob bok Intelovem i7-6900K iz družine Broadwell-E, oba pri 3 GHz, po zmogljivostih se je AMDjev model brez težav kosal z Intelovim. To se morda ne sliši omembe vredno, a je še pred nedavnim kazalo, da bodo ti AMDjevi procesorji primerljivi z Intelovimi izpred nekaj let. Procesorje bo v 14 nm tehnologiji izdelovalo podjetje Global Foundries.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.monitor.si/novica/amd-predstavil-arhitekturo-zen/175934/</post_url>
<post_date>20160822</post_date>
<post_time>0700</post_time>
<username></username>
<post>
AMD predstavil arhitekturo Zen Objavljeno: 22.8.2016 09:00 Izdelovalec procesorjev AMD je že več let v Intelovi senci, prejšnji teden pa so predstavili novo procesorsko arhitekturo, s katero naj bi bili ponovno konkurenčni. Njihov procesor iz družine Summit Ridge je namenjen najmočnejšim namiznim računalnikom, uporabljal bo osem jeder z dvo-nitnim delovanjem (torej skupaj 16 procesnih niti). Na prodajne police naj bi prišel v začetku leta 2017, lahko se zgodi, da pridejo nekateri modeli že prej. Hkrati prihaja še strežniški procesor, znan pod kodnim imenom Naples, ta bo imel kar 32 jeder oziroma 64 niti. Na predstavitvi so procesor Summit Ridge postavili ob bok Intelovem i7-6900K iz družine Broadwell-E, oba pri 3 GHz, po zmogljivostih se je AMDjev model brez težav kosal z Intelovim. To se morda ne sliši omembe vredno, a je še pred nedavnim kazalo, da bodo ti AMDjevi procesorji primerljivi z Intelovimi izpred nekaj let. Procesorje bo v 14 nm tehnologiji izdelovalo podjetje Global Foundries.
</post>
<signature>

</signature>
<external_links>

</external_links>
<country>SI</country>
<main_image>http://www.monitor.si/media/monitor/slike/novice/2016/avgust/__300/amd_zen.png</main_image>
</document>
