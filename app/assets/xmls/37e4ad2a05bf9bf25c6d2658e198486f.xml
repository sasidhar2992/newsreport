<?xml version="1.0" encoding="UTF-8"?>
<document>
<type>mainstream</type>
<forum>http://malatyagercek.com//rss.php</forum>
<forum_title>Malatya Gerçek - Malatya Haber - Malatya Haber Merkezi, Malatya Güncel</forum_title>
<discussion_title>Gıda sektöründen turizme iddialı adım</discussion_title>
<language>turkish</language>
<gmt_offset></gmt_offset>
<topic_url>http://www.malatyagercek.com/ekonomi/gida-sektorunden-turizme-iddiali-adim-h1256794.html</topic_url>
<topic_text>
 21 Gıda sektöründen turizme iddialı adım Gıda sektöründe faaliyet gösteren Kırçiçeği, turizm sektörüne de adım atarak Türkiye’de villa ve otel konforunu buluşturdu. Çeşme Ayasaranda Koyu’nda 8 villa ve 12 odalı butik otel İmerhan, dün düzenlenen kokteyl ile kapılarını misafirlerine... Facebook&apos;ta Paylaş Tweetle Gıda sektöründe faaliyet gösteren Kırçiçeği, turizm sektörüne de adım atarak Türkiye’de villa ve otel konforunu buluşturdu. Çeşme Ayasaranda Koyu’nda 8 villa ve 12 odalı butik otel İmerhan, dün düzenlenen kokteyl ile kapılarını misafirlerine açtı. Kırçiçeği Genel Müdürü Meryem Dilşad İpbaş, turizmdeki olumsuz tabloya karşın yatırımdan kaçınmadıklarını belirtti.İş ve cemiyet hayatının önde gelen isimlerinin katıldığı tanıtım toplantısında konuklar İmerhan ve villaları yakından inceleme fırsatı buldu. Bağ evleri arasında, doğayla iç içe İmerhan’ın, Çeşme’ye gelen tatilcilerin ve yazlık ev sahiplerinin ihtiyaçlarından yola çıkarak tasarlandığına dikkat çeken İpbaş, &quot;İmerhan, 12 odalı butik oteli ve 8 özel villasıyla, Ege’nin huzur bahçesi Ayasaranda’da yer alıyor. Muhteşem Sakız Adası manzarası, yemyeşil doğası, konforlu odaları, eşsiz lezzetleri özel kahvaltısı ve fazlası İmerhan’da bulunuyor&quot; dedi.&quot;Hem ev rahatlığı, hem otel konforu&quot;Tatilde hem ev rahatlığını hem de otel konforunu yaşamak isteyenler için İmerhan’ın mükemmel bir yer olduğunu belirten İpbaş, &quot;Doğayla uyumlu akıllı ev sistemi ile büyük beğeni aldık. İster yemyeşil bahçenizde doğayla kucaklaşın, isterseniz Sakız Adası’na karşı kahvenizi yudumlayın, isterseniz de havuzun ve masmavi suların tadını çıkarın. Kendi evinde misafir olmak isteyen villa sahipleri temizlik, çamaşır, yeme-içme gibi otel hizmetlerinden kolaylıkla yararlanabilecek&quot; diye konuştu.&quot;Farklı konsept&quot;Kırçiçeği, butik otel ve villalardan oluşan İmerhan ile farklı bir konsepte de imza attı. Villalarda kalanların temizlik, çamaşır ile uğraşmayacağını dile getiren İpbaş, &quot;Bizim konseptimizde 8 adet villa ile aynı alan içerisinde yer alan otelin sakinleri hizmetlerden ortak yararlanabilecek. Villa sahipleri dilerse gelmeden önce evleri, perde, halıları yıkanacak, çarşaflarından mutfaklarına kadar her yer temizlenecek. Tadilat, tamirat gibi işlerle uğraşmayacaklar. 12 ay boyunca ister günlük, ister saatlik temizlik hizmeti verilecek. İster ev yemeği ister otel mutfağından lezzetler, istenilen reçeteyle servis edilecek. Market alışveriş derdi olmayacak. Kısaca burada tatili gelen tatili yapacak. Denizin, doğanın, huzurun tadını çıkaracak.&quot;&quot;İnadına yatırım&quot;Gıda sektöründe 30’uncu yılını dolduran Kırçiçeği’nin turizmdeki iddiasının İmerhan ile kanıtlandığını belirten İpbaş, şunları söyledi:&quot;Kırçiçeği olarak biz ülkemize hep inandık. Turizm sektöründe son dönemde yaşananlara karşın yatırımdan vazgeçmeyi asla düşünmedik. Biliyoruz ki Türk milleti, her türlü zorluğun üzerinden gelebilecek güçtedir. Biliyoruz ki birlikte olursak başaramayacağımız hiçbir şey yok. Bu nedenle yatırımlarımızdan asla vazgeçmedik ve projemizi tamamladık.&quot;&quot;Yeni otellerin açılmasından umutluyuz&quot;Davetliler arasında yer alan Çeşme Turistik Otelciler Birliği (ÇEŞTOB) Başkanı Veysi Öncel de yeni otellerin açılmasının kendilerini mutlu ettiğini ifade ederek, &quot;Ne kadar kaliteli otel olursa Çeşme’de turizm kalitesi o kadar artar. Çeşme’de kaliteli ve nitelikli yatağa çok ihtiyacımız var. O nedenle böyle yatırımları destekliyoruz. Çeşme’nin yatak sayısının hızlı bir şekilde artması gerekiyor. Şu anda 8 bin nitelikli yatağımız var. Oysa en az 25 bine ulaşması gerekiyor. Önümüzdeki yıllarda daha görkemli daha marka otellerin Çeşme’ye gelmesini arzu ediyoruz&quot; dedi.365 gün hizmetİmerhan, 4 bin metrekare alan içerisinde 8 villa ve 12 odalı butik otelden oluşuyor. Her biri 237 metrekareden oluşan 8 adet villa, otelin hizmetlerinden yararlanabilecek. Ayrıca misafirlerinin otelde konaklaması mümkün olduğundan özel alanlarını koruyarak dostlarıyla birlikte tatil yapma şansı yakalayabilecek. Çeşme Marina’ya 3.5, Alaçatı’ya 10, Aya Yorgi’ye 2 kilometre mesafedeki İmerhan, ekolojik bir uygulama olan ısı pompası ile ısıtılacak ve soğutulacak. Tüm aşamasında birinci sınıf malzemenin kullanıldığı İmerhan, böylece 365 gün hizmet verebilecek.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.malatyagercek.com/ekonomi/gida-sektorunden-turizme-iddiali-adim-h1256794.html</post_url>
<post_date>20160822</post_date>
<post_time>0821</post_time>
<username></username>
<post>
 21 Gıda sektöründen turizme iddialı adım Gıda sektöründe faaliyet gösteren Kırçiçeği, turizm sektörüne de adım atarak Türkiye’de villa ve otel konforunu buluşturdu. Çeşme Ayasaranda Koyu’nda 8 villa ve 12 odalı butik otel İmerhan, dün düzenlenen kokteyl ile kapılarını misafirlerine... Facebook&apos;ta Paylaş Tweetle Gıda sektöründe faaliyet gösteren Kırçiçeği, turizm sektörüne de adım atarak Türkiye’de villa ve otel konforunu buluşturdu. Çeşme Ayasaranda Koyu’nda 8 villa ve 12 odalı butik otel İmerhan, dün düzenlenen kokteyl ile kapılarını misafirlerine açtı. Kırçiçeği Genel Müdürü Meryem Dilşad İpbaş, turizmdeki olumsuz tabloya karşın yatırımdan kaçınmadıklarını belirtti.İş ve cemiyet hayatının önde gelen isimlerinin katıldığı tanıtım toplantısında konuklar İmerhan ve villaları yakından inceleme fırsatı buldu. Bağ evleri arasında, doğayla iç içe İmerhan’ın, Çeşme’ye gelen tatilcilerin ve yazlık ev sahiplerinin ihtiyaçlarından yola çıkarak tasarlandığına dikkat çeken İpbaş, &quot;İmerhan, 12 odalı butik oteli ve 8 özel villasıyla, Ege’nin huzur bahçesi Ayasaranda’da yer alıyor. Muhteşem Sakız Adası manzarası, yemyeşil doğası, konforlu odaları, eşsiz lezzetleri özel kahvaltısı ve fazlası İmerhan’da bulunuyor&quot; dedi.&quot;Hem ev rahatlığı, hem otel konforu&quot;Tatilde hem ev rahatlığını hem de otel konforunu yaşamak isteyenler için İmerhan’ın mükemmel bir yer olduğunu belirten İpbaş, &quot;Doğayla uyumlu akıllı ev sistemi ile büyük beğeni aldık. İster yemyeşil bahçenizde doğayla kucaklaşın, isterseniz Sakız Adası’na karşı kahvenizi yudumlayın, isterseniz de havuzun ve masmavi suların tadını çıkarın. Kendi evinde misafir olmak isteyen villa sahipleri temizlik, çamaşır, yeme-içme gibi otel hizmetlerinden kolaylıkla yararlanabilecek&quot; diye konuştu.&quot;Farklı konsept&quot;Kırçiçeği, butik otel ve villalardan oluşan İmerhan ile farklı bir konsepte de imza attı. Villalarda kalanların temizlik, çamaşır ile uğraşmayacağını dile getiren İpbaş, &quot;Bizim konseptimizde 8 adet villa ile aynı alan içerisinde yer alan otelin sakinleri hizmetlerden ortak yararlanabilecek. Villa sahipleri dilerse gelmeden önce evleri, perde, halıları yıkanacak, çarşaflarından mutfaklarına kadar her yer temizlenecek. Tadilat, tamirat gibi işlerle uğraşmayacaklar. 12 ay boyunca ister günlük, ister saatlik temizlik hizmeti verilecek. İster ev yemeği ister otel mutfağından lezzetler, istenilen reçeteyle servis edilecek. Market alışveriş derdi olmayacak. Kısaca burada tatili gelen tatili yapacak. Denizin, doğanın, huzurun tadını çıkaracak.&quot;&quot;İnadına yatırım&quot;Gıda sektöründe 30’uncu yılını dolduran Kırçiçeği’nin turizmdeki iddiasının İmerhan ile kanıtlandığını belirten İpbaş, şunları söyledi:&quot;Kırçiçeği olarak biz ülkemize hep inandık. Turizm sektöründe son dönemde yaşananlara karşın yatırımdan vazgeçmeyi asla düşünmedik. Biliyoruz ki Türk milleti, her türlü zorluğun üzerinden gelebilecek güçtedir. Biliyoruz ki birlikte olursak başaramayacağımız hiçbir şey yok. Bu nedenle yatırımlarımızdan asla vazgeçmedik ve projemizi tamamladık.&quot;&quot;Yeni otellerin açılmasından umutluyuz&quot;Davetliler arasında yer alan Çeşme Turistik Otelciler Birliği (ÇEŞTOB) Başkanı Veysi Öncel de yeni otellerin açılmasının kendilerini mutlu ettiğini ifade ederek, &quot;Ne kadar kaliteli otel olursa Çeşme’de turizm kalitesi o kadar artar. Çeşme’de kaliteli ve nitelikli yatağa çok ihtiyacımız var. O nedenle böyle yatırımları destekliyoruz. Çeşme’nin yatak sayısının hızlı bir şekilde artması gerekiyor. Şu anda 8 bin nitelikli yatağımız var. Oysa en az 25 bine ulaşması gerekiyor. Önümüzdeki yıllarda daha görkemli daha marka otellerin Çeşme’ye gelmesini arzu ediyoruz&quot; dedi.365 gün hizmetİmerhan, 4 bin metrekare alan içerisinde 8 villa ve 12 odalı butik otelden oluşuyor. Her biri 237 metrekareden oluşan 8 adet villa, otelin hizmetlerinden yararlanabilecek. Ayrıca misafirlerinin otelde konaklaması mümkün olduğundan özel alanlarını koruyarak dostlarıyla birlikte tatil yapma şansı yakalayabilecek. Çeşme Marina’ya 3.5, Alaçatı’ya 10, Aya Yorgi’ye 2 kilometre mesafedeki İmerhan, ekolojik bir uygulama olan ısı pompası ile ısıtılacak ve soğutulacak. Tüm aşamasında birinci sınıf malzemenin kullanıldığı İmerhan, böylece 365 gün hizmet verebilecek.
</post>
<signature>

</signature>
<external_links>

</external_links>
<country>TR</country>
<main_image>http://www.malatyagercek.com/images/haberler/no_headline.jpg</main_image>
</document>
