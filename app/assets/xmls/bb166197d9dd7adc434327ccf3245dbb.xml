<?xml version="1.0" encoding="UTF-8"?>
<document>
<type>mainstream</type>
<forum>http://golwg360.cymru/newyddion/ffrwd</forum>
<forum_title>Golwg360</forum_title>
<discussion_title>Llai yn marw o glefydau cardiofasgwlaidd</discussion_title>
<language>welsh</language>
<gmt_offset></gmt_offset>
<topic_url>http://golwg360.cymru/newyddion/cymru/236054-llai-yn-marw-o-glefydau-cardiofasgwlaidd</topic_url>
<topic_text>
Llai yn marw o glefydau cardiofasgwlaidd Awst 22, 2016 08:24 
Vaughan Gething Mae llai o bobol yn marw yng Nghymru o glefydau cardiofasgwlaidd fel trawiad ar y galon, yn ôl adroddiad newydd gan Lywodraeth Cymru. Straeon Perthnasol Menter i wella gwasanaeth cleifion y galon 
Dyma’r trydydd adroddiad o’i fath gan y Llywodraeth ar glefyd y galon, ac mae’n amlygu bod llai yn dioddef o glefyd y galon a mwy yn cael eu trin yn gynt ar gyfer y cyflyrau. 
Esboniodd yr Ysgrifennydd Iechyd, Vaughan Gething, fod 180 yn fwy o gleifion yng Nghymru wedi cael triniaeth adsefydlu gardiaidd yn 2014-15 o gymharu â’r flwyddyn flaenorol. 
‘Mwy yn cael eu trin’ 

“Dyma adroddiad cadarnhaol sy’n dangos y cynnydd sylweddol rydyn ni’n ei wneud wrth drin clefyd y galon ac i wella’r gefnogaeth sydd ar gael i’r rhai sy’n dioddef o broblemau cardiofasgwlaidd,” meddai’r Ysgrifennydd Iechyd. 
Dywedodd ei fod am gydnabod gwaith y gwasanaeth iechyd yng Nghymru, hosbisau, elusennau, gofalwyr a theuluoedd wrth roi cymorth i gleifion sydd â chlefyd y galon. 
“Mae’r gostyngiad cyson yn nifer y bobol sy’n marw o glefyd cardiofasgwlaidd, ynghyd â’r ffaith bod llai o bobol yn dioddef o glefyd y galon yn ganlyniad yr ydyn ni’n falch ohono,” meddai wedyn. 
Er bod yr adroddiad yn nodi bod llai yn marw o’r cyflyrau, mae ffigurau newydd gan Sefydliad y Galon yn dangos cynnydd yn nifer y bobol sy’n cael triniaeth gardiofasgwlaidd ar draws y DU. 
Mae’r ffigurau’n amlygu bod 1.69 miliwn o bobol wedi’u cyfeirio at ysbytai ar draws y DU yn y flwyddyn 2013-14 yn ymwneud â phroblemau cardiofasgwlaidd.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://golwg360.cymru/newyddion/cymru/236054-llai-yn-marw-o-glefydau-cardiofasgwlaidd</post_url>
<post_date>20160822</post_date>
<post_time>0724</post_time>
<username></username>
<post>
Llai yn marw o glefydau cardiofasgwlaidd Awst 22, 2016 08:24 
Vaughan Gething Mae llai o bobol yn marw yng Nghymru o glefydau cardiofasgwlaidd fel trawiad ar y galon, yn ôl adroddiad newydd gan Lywodraeth Cymru. Straeon Perthnasol Menter i wella gwasanaeth cleifion y galon 
Dyma’r trydydd adroddiad o’i fath gan y Llywodraeth ar glefyd y galon, ac mae’n amlygu bod llai yn dioddef o glefyd y galon a mwy yn cael eu trin yn gynt ar gyfer y cyflyrau. 
Esboniodd yr Ysgrifennydd Iechyd, Vaughan Gething, fod 180 yn fwy o gleifion yng Nghymru wedi cael triniaeth adsefydlu gardiaidd yn 2014-15 o gymharu â’r flwyddyn flaenorol. 
‘Mwy yn cael eu trin’ 

“Dyma adroddiad cadarnhaol sy’n dangos y cynnydd sylweddol rydyn ni’n ei wneud wrth drin clefyd y galon ac i wella’r gefnogaeth sydd ar gael i’r rhai sy’n dioddef o broblemau cardiofasgwlaidd,” meddai’r Ysgrifennydd Iechyd. 
Dywedodd ei fod am gydnabod gwaith y gwasanaeth iechyd yng Nghymru, hosbisau, elusennau, gofalwyr a theuluoedd wrth roi cymorth i gleifion sydd â chlefyd y galon. 
“Mae’r gostyngiad cyson yn nifer y bobol sy’n marw o glefyd cardiofasgwlaidd, ynghyd â’r ffaith bod llai o bobol yn dioddef o glefyd y galon yn ganlyniad yr ydyn ni’n falch ohono,” meddai wedyn. 
Er bod yr adroddiad yn nodi bod llai yn marw o’r cyflyrau, mae ffigurau newydd gan Sefydliad y Galon yn dangos cynnydd yn nifer y bobol sy’n cael triniaeth gardiofasgwlaidd ar draws y DU. 
Mae’r ffigurau’n amlygu bod 1.69 miliwn o bobol wedi’u cyfeirio at ysbytai ar draws y DU yn y flwyddyn 2013-14 yn ymwneud â phroblemau cardiofasgwlaidd.
</post>
<signature>

</signature>
<external_links>

</external_links>
<country>US</country>
<main_image>http://golwg360.cymru/asedau/_/vaughan-gething.jpg</main_image>
</document>
