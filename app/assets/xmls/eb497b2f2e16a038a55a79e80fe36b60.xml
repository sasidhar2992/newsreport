<?xml version="1.0" encoding="UTF-8"?>
<document>
<type>mainstream</type>
<forum>http://www.gazzetta.it/rss/Squadre/Milan.xml</forum>
<forum_title>Gazzetta.it</forum_title>
<discussion_title>Milan ai piedi di Bacca: doveva partire, si</discussion_title>
<language>italian</language>
<gmt_offset></gmt_offset>
<topic_url>http://www.gazzetta.it/Calcio/Serie-A/Milan/21-08-2016/milan-piedi-bacca-doveva-partire-si-scatena-la-tripletta-carriera-160866284197.shtml</topic_url>
<topic_text>
Siccome questa estate &quot;Bacca deve partire per fare cassa&quot; stava diventando un tormentone quasi più insistente di &quot;Sofia&quot; di Alvaro Soler, Bacca ha deciso di cominciare da subito a ricordare a tutti, Milan compreso, per quale motivo i rossoneri avevano sborsato 30 milioni al Siviglia un anno fa. Perché Carlos Bacca fa gol. Di testa, di sinistro e su rigore. Campionario esposto alla prima di campionato contro il Torino a San Siro. Tre a due per i rossoneri, l&apos;Aeroplanino Montella decolla con qualche brivido, ma senza quel Bacca nel motore chissà come sarebbe andata... che numeri — La rivincita è un piatto che va servito freddo, vero, ma il colombiano preferisce non perdere tempo e piazza tre squilli subito, alla prima di campionato. Cosa che non gli è mai riuscita né al Milan né al Siviglia, così come la tripletta: mai fatti da professionista tre gol nella stessa partita. Né in Europa, né in Sudamerica, né in nazionale. D&apos;altra parte, per chi ne discute il valore, il 29enne con la maglia numero 70 non aveva certo fatto male alla prima stagione in rossonero: 18 gol (sui 49 del Milan) in campionato, 2 (su 15) in Coppa Italia. E non solo: i 21 centri in Serie A sono arrivati su 41 tiri nello specchio della porta, il che significa mira da cecchino. Proprio da lì, da quel rendimento al di sopra della media nella mediocrità rossonera di un anno fa, era nato il tormentone: i soldi per il mercato non arriveranno dai cinesi, serve fare cassa, Carlos è l&apos;unico &quot;sacrificabile&quot;. Nuova Serie A: ecco i 5 attaccanti su cui puntare fedelissimo — Lui si è impuntato, ha rifiutato il West Ham a un passo dalla chiusura dell&apos;affare, ha dichiarato di voler giocare la Champions e di volere farlo con il Milan. Così a San Siro si è presentato un Bacca letale come sempre sotto rete, ma con qualche aggiornamento rispetto alla versione di un anno fa: Carlos si è persino travestito da assist man in un paio di occasioni e ha garantito intensità per tutta la gara, rarità nella prima stagione rossonera. Merito di Montella? A sentire le parole del colombiano a fine gara, il feeling col tecnico è già altissimo: &quot;Io ho finalizzato le giocate, ma è il successo di tutti. Dell&apos;allenatore, dei giocatori e di tutti i tifosi. Il lavoro di Montella inizia a vedersi - dice ai microfoni di Premium Sport -. Montella vuole che teniamo la palla, che giochiamo tranquilli e tra poco arriveremo al cento per cento e concretizzeremo di più. È la mia prima tripletta e sono molto felice, la dedico a mio figlio che mi ha chiesto il pallone. Se punto alla classifica cannonieri? Io penso a lavorare con la squadra, mi interessano i risultati del gruppo&quot;. Bacca fedelissimo dell&apos;Aeroplanino, insomma, tanto da far cambiare le gerarchie dal dischetto: &quot;Niang voleva battere il rigore, ma il mister mi aveva designato e io ero in fiducia: chiedo scusa a Niang ma dovevo regalare il sogno a mio figlio&quot;.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.gazzetta.it/Calcio/Serie-A/Milan/21-08-2016/milan-piedi-bacca-doveva-partire-si-scatena-la-tripletta-carriera-160866284197.shtml</post_url>
<post_date>20160821</post_date>
<post_time>2031</post_time>
<username>gazzetta.it</username>
<post>
Siccome questa estate &quot;Bacca deve partire per fare cassa&quot; stava diventando un tormentone quasi più insistente di &quot;Sofia&quot; di Alvaro Soler, Bacca ha deciso di cominciare da subito a ricordare a tutti, Milan compreso, per quale motivo i rossoneri avevano sborsato 30 milioni al Siviglia un anno fa. Perché Carlos Bacca fa gol. Di testa, di sinistro e su rigore. Campionario esposto alla prima di campionato contro il Torino a San Siro. Tre a due per i rossoneri, l&apos;Aeroplanino Montella decolla con qualche brivido, ma senza quel Bacca nel motore chissà come sarebbe andata... che numeri — La rivincita è un piatto che va servito freddo, vero, ma il colombiano preferisce non perdere tempo e piazza tre squilli subito, alla prima di campionato. Cosa che non gli è mai riuscita né al Milan né al Siviglia, così come la tripletta: mai fatti da professionista tre gol nella stessa partita. Né in Europa, né in Sudamerica, né in nazionale. D&apos;altra parte, per chi ne discute il valore, il 29enne con la maglia numero 70 non aveva certo fatto male alla prima stagione in rossonero: 18 gol (sui 49 del Milan) in campionato, 2 (su 15) in Coppa Italia. E non solo: i 21 centri in Serie A sono arrivati su 41 tiri nello specchio della porta, il che significa mira da cecchino. Proprio da lì, da quel rendimento al di sopra della media nella mediocrità rossonera di un anno fa, era nato il tormentone: i soldi per il mercato non arriveranno dai cinesi, serve fare cassa, Carlos è l&apos;unico &quot;sacrificabile&quot;. Nuova Serie A: ecco i 5 attaccanti su cui puntare fedelissimo — Lui si è impuntato, ha rifiutato il West Ham a un passo dalla chiusura dell&apos;affare, ha dichiarato di voler giocare la Champions e di volere farlo con il Milan. Così a San Siro si è presentato un Bacca letale come sempre sotto rete, ma con qualche aggiornamento rispetto alla versione di un anno fa: Carlos si è persino travestito da assist man in un paio di occasioni e ha garantito intensità per tutta la gara, rarità nella prima stagione rossonera. Merito di Montella? A sentire le parole del colombiano a fine gara, il feeling col tecnico è già altissimo: &quot;Io ho finalizzato le giocate, ma è il successo di tutti. Dell&apos;allenatore, dei giocatori e di tutti i tifosi. Il lavoro di Montella inizia a vedersi - dice ai microfoni di Premium Sport -. Montella vuole che teniamo la palla, che giochiamo tranquilli e tra poco arriveremo al cento per cento e concretizzeremo di più. È la mia prima tripletta e sono molto felice, la dedico a mio figlio che mi ha chiesto il pallone. Se punto alla classifica cannonieri? Io penso a lavorare con la squadra, mi interessano i risultati del gruppo&quot;. Bacca fedelissimo dell&apos;Aeroplanino, insomma, tanto da far cambiare le gerarchie dal dischetto: &quot;Niang voleva battere il rigore, ma il mister mi aveva designato e io ero in fiducia: chiedo scusa a Niang ma dovevo regalare il sogno a mio figlio&quot;.
</post>
<signature>

</signature>
<external_links>

</external_links>
<country>IT</country>
<main_image>http://images2.gazzettaobjects.it/methode_image/2016/08/21/Calcio/Foto%20Calcio%20-%20Trattate/b522359eac70b9d1ea0c870192de0600_169_l.jpg</main_image>
</document>
