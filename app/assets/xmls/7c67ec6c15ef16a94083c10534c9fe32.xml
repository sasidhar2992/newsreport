<?xml version="1.0" encoding="UTF-8"?>
<document>
<type>mainstream</type>
<forum>http://isport.blesk.cz/rss/54</forum>
<forum_title>iSport.cz</forum_title>
<discussion_title>Kulhavý slavil v žabkách i přes déšť a vichr. Točil pivo a vypil ho na ex</discussion_title>
<language>czech</language>
<gmt_offset></gmt_offset>
<topic_url>http://isport.blesk.cz/clanek/dalsi-sporty-olympijske-hry-loh-rio-2016/278438/kulhavy-slavil-v-zabkach-i-pres-dest-a-vichr-tocil-pivo-a-vypil-ho-na-ex.html</topic_url>
<topic_text>
18   
PŘÍMO Z RIA | Byla to pro něj složitá sezona, kterou mu zkomplikovala zlomenina ruky. Biker Jaroslav Kulhavý ale na olympiádě znovu zabodoval a v noci na dnešek v Českém domě oslavil stříbro, kterým navázal na zlato z Londýna. Na párty přišel stylově v žabkách, i když Rio zrovna sužovaly vichr a déšť. 
V Londýně holínky, v Riu žabky. Jaroslav Kulhavý se po svých medailových olympijských závodech poctivě drží české výbavy. 
„Počasí nebylo, ale myslím, že žabky k tomu patří. Nemělo cenu brát ohled na počasí, ale na to, kde jsme,“ usmíval se Kulhavý krátce poté, co v Českém domě oslavil svou medaili. 
Na úvod stříbrné párty se podíval ještě na finiš svého zlatého závodu z Londýna. Před čtyřmi lety byla totiž jeho disciplína také na závěr her a Český dům už se v době jeho triumfu vyklízel. 
„Letos to bylo jinak,“ odtušil Kulhavý, když se díval na čtyři roky zlatý souboj se Švýcarem Nino Schurterem, který tentokrát závod rozhodl pro sebe. 720p 480p 360p 240p REKLAMA Jaroslav Kulhavý v českém domě oslavuje zisk stříbrné medaile • VIDEO iSport.cz 
„Pro mě to asi dneska bylo maximum, když vezmu zranění, které tam bylo,“ hodnotil Kulhavý. „Jsem rád, že jsem to dokázal, horská kola jsou hrozně náročná. Hraje tam roli mnoho faktorů, defekty, pády, špatný spart. Věcí, které se můžou pokazit, je spousta. Navíc spolu s mistrovstvím světa v Novém Městě na Moravě je to můj druhý vrchol sezony, oba dva se mi podařily.“ 
I na Vysočině dojel Kulhavý druhý. V Riu bylo už během závodu zjevné, že si jede pro medaili, která Česku přinesla desáté pódiové umístění na brazilské olympiádě. 
„Jarda nás moc nenapínal, od začátku to napálil. Bylo celkem jasné, že z toho bude nějaká medaile,“ pochvaloval si předseda Českého olympijského výboru Jiří Kejval. 720p 480p 360p 240p REKLAMA Jaroslav Kulhavý oslavuje stříbrnou medaili z Ria • VIDEO iSport.cz 
Kulhavý si pak na svůj úspěch připil třetinkou piva, kterou hned vyprázdnil. Podle tradice se pak přesunul k pípě, kde prokázal další ze svých talentů a pivo natočil na jeden zátah. 
„To je krasavec!“ pochvaloval si. 
Kulhavý naznačil, že by rád závodil i na příští olympiádě v Tokiu 2020. 
„Rozhodující bude zdraví,“ říká Kulhavý. „Teď mě čeká odpočinek. Budou mi tahat šrouby ze zápěstí, ty čtyři roky jsou strašně daleko. Ale já myslím, že je v mojich silách, jak fyzických, tak psychických, abych tam něco předvedl.“
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://isport.blesk.cz/clanek/dalsi-sporty-olympijske-hry-loh-rio-2016/278438/kulhavy-slavil-v-zabkach-i-pres-dest-a-vichr-tocil-pivo-a-vypil-ho-na-ex.html</post_url>
<post_date>20160822</post_date>
<post_time>0213</post_time>
<username></username>
<post>
18   
PŘÍMO Z RIA | Byla to pro něj složitá sezona, kterou mu zkomplikovala zlomenina ruky. Biker Jaroslav Kulhavý ale na olympiádě znovu zabodoval a v noci na dnešek v Českém domě oslavil stříbro, kterým navázal na zlato z Londýna. Na párty přišel stylově v žabkách, i když Rio zrovna sužovaly vichr a déšť. 
V Londýně holínky, v Riu žabky. Jaroslav Kulhavý se po svých medailových olympijských závodech poctivě drží české výbavy. 
„Počasí nebylo, ale myslím, že žabky k tomu patří. Nemělo cenu brát ohled na počasí, ale na to, kde jsme,“ usmíval se Kulhavý krátce poté, co v Českém domě oslavil svou medaili. 
Na úvod stříbrné párty se podíval ještě na finiš svého zlatého závodu z Londýna. Před čtyřmi lety byla totiž jeho disciplína také na závěr her a Český dům už se v době jeho triumfu vyklízel. 
„Letos to bylo jinak,“ odtušil Kulhavý, když se díval na čtyři roky zlatý souboj se Švýcarem Nino Schurterem, který tentokrát závod rozhodl pro sebe. 720p 480p 360p 240p REKLAMA Jaroslav Kulhavý v českém domě oslavuje zisk stříbrné medaile • VIDEO iSport.cz 
„Pro mě to asi dneska bylo maximum, když vezmu zranění, které tam bylo,“ hodnotil Kulhavý. „Jsem rád, že jsem to dokázal, horská kola jsou hrozně náročná. Hraje tam roli mnoho faktorů, defekty, pády, špatný spart. Věcí, které se můžou pokazit, je spousta. Navíc spolu s mistrovstvím světa v Novém Městě na Moravě je to můj druhý vrchol sezony, oba dva se mi podařily.“ 
I na Vysočině dojel Kulhavý druhý. V Riu bylo už během závodu zjevné, že si jede pro medaili, která Česku přinesla desáté pódiové umístění na brazilské olympiádě. 
„Jarda nás moc nenapínal, od začátku to napálil. Bylo celkem jasné, že z toho bude nějaká medaile,“ pochvaloval si předseda Českého olympijského výboru Jiří Kejval. 720p 480p 360p 240p REKLAMA Jaroslav Kulhavý oslavuje stříbrnou medaili z Ria • VIDEO iSport.cz 
Kulhavý si pak na svůj úspěch připil třetinkou piva, kterou hned vyprázdnil. Podle tradice se pak přesunul k pípě, kde prokázal další ze svých talentů a pivo natočil na jeden zátah. 
„To je krasavec!“ pochvaloval si. 
Kulhavý naznačil, že by rád závodil i na příští olympiádě v Tokiu 2020. 
„Rozhodující bude zdraví,“ říká Kulhavý. „Teď mě čeká odpočinek. Budou mi tahat šrouby ze zápěstí, ty čtyři roky jsou strašně daleko. Ale já myslím, že je v mojich silách, jak fyzických, tak psychických, abych tam něco předvedl.“
</post>
<signature>

</signature>
<external_links>

</external_links>
<country>CZ</country>
<main_image>http://img.blesk.cz/img/2/article/2851709_sport-loh-rio-2016-kulhavy-medaile.jpg</main_image>
</document>
