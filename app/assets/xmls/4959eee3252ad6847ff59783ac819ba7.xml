<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Avrupa&apos;da kaç Türk işveren var? - Revizyon Haber</discussion_title>
<language>turkish</language>
<gmt_offset></gmt_offset>
<topic_url>http://revizyonhaber.com/avrupada-kac-turk-isveren-var/</topic_url>
<topic_text>
Anasayfa » Ekonomi » Avrupa’da kaç Türk işveren var? Avrupa’da kaç Türk işveren var? Share tweet 
Türkiye Avrupa Eğitim ve Bilimsel Araştırmalar Vakfı (TAVAK) tarafından 2016 yılı için yapılan araştırmaya göre, Almanya’da 3 milyon 100 bin Türk yaşıyor ve 1 milyon 700 bini Türk pasaportu taşıyor. Alman pasaportu sahibi yetişkin sayısı 980 bin, çocuk sayısı ise 360 bin. 
Araştırmaya göre, AB sınırları içinde Türk girişimci sayısı da 149 bine ulaştı. TAVAK Başkanı Faruk Şen, araştırma sonuçlarına ilişkin değerlendirmesinde, AB içinde 3.5 milyon çalışan Türkiye kökenli olduğunu ve bu rakamın tüm AB içindeki çalışanlar arasında 0.67 oranına tekabül ettiğini kaydetti. 
Almanya’da yaşayan Türklerin yıllık gelirlerinin yaklaşık 18.4 milyar Euro olduğunu belirten Şen, bunun 16.6 milyar Euro’sunun harcamalar için kullanıldığını, yaklaşık 1.8 milyar Euro’sunun ise tasarruf edilebildiğini bildirdi. 
ALMANYA’DA 77 BİN 200 GİRİŞİMCİ VAR 
Faruk Şen, sadece Almanya’da 77 bin 200 Türkiye kökenli girişimci bulunduğuna, bu işverenlerin Almanya ekonomisi için yadsınamayacak düzeyde olduğuna dikkati çekti. 2006-2012 yılları arasında Almanya’dan Türkiye’ye 253 bin geri dönüş yapıldığını belirten Şen, 2023 yılında Almanya’daki Türkiye kökenli işveren girişimci sayısının 95 bini bulmasını tahmin ettiklerini ifade etti. 
126 AYRI SEKTÖRDE YATIRIM YAPILIYOR 
Yapılan araştırmada AB ile Türkiye arasında yaşanan bazı olumsuzluklara karşın sayı bazında bir gerileme olmadığının, sadece ciro ve kârda bir gerileme bulunduğunun ortaya çıktığını açıklayan Şen, AB içinde Türk girişimcilerin 126 ayrı sektörde yatırım yaptığını, diğer göçmen kökenli girişimcilerin ise sadece 5 branşta yatırım yaptığını bildirdi. 
</topic_text>
<spam_score>0.02</spam_score>
<post_num>1</post_num>
<post_id>post-1</post_id>
<post_url>http://revizyonhaber.com/avrupada-kac-turk-isveren-var/</post_url>
<post_date>20160822</post_date>
<post_time></post_time>
<username></username>
<post>
Anasayfa » Ekonomi » Avrupa’da kaç Türk işveren var? Avrupa’da kaç Türk işveren var? Share tweet 
Türkiye Avrupa Eğitim ve Bilimsel Araştırmalar Vakfı (TAVAK) tarafından 2016 yılı için yapılan araştırmaya göre, Almanya’da 3 milyon 100 bin Türk yaşıyor ve 1 milyon 700 bini Türk pasaportu taşıyor. Alman pasaportu sahibi yetişkin sayısı 980 bin, çocuk sayısı ise 360 bin. 
Araştırmaya göre, AB sınırları içinde Türk girişimci sayısı da 149 bine ulaştı. TAVAK Başkanı Faruk Şen, araştırma sonuçlarına ilişkin değerlendirmesinde, AB içinde 3.5 milyon çalışan Türkiye kökenli olduğunu ve bu rakamın tüm AB içindeki çalışanlar arasında 0.67 oranına tekabül ettiğini kaydetti. 
Almanya’da yaşayan Türklerin yıllık gelirlerinin yaklaşık 18.4 milyar Euro olduğunu belirten Şen, bunun 16.6 milyar Euro’sunun harcamalar için kullanıldığını, yaklaşık 1.8 milyar Euro’sunun ise tasarruf edilebildiğini bildirdi. 
ALMANYA’DA 77 BİN 200 GİRİŞİMCİ VAR 
Faruk Şen, sadece Almanya’da 77 bin 200 Türkiye kökenli girişimci bulunduğuna, bu işverenlerin Almanya ekonomisi için yadsınamayacak düzeyde olduğuna dikkati çekti. 2006-2012 yılları arasında Almanya’dan Türkiye’ye 253 bin geri dönüş yapıldığını belirten Şen, 2023 yılında Almanya’daki Türkiye kökenli işveren girişimci sayısının 95 bini bulmasını tahmin ettiklerini ifade etti. 
126 AYRI SEKTÖRDE YATIRIM YAPILIYOR 
Yapılan araştırmada AB ile Türkiye arasında yaşanan bazı olumsuzluklara karşın sayı bazında bir gerileme olmadığının, sadece ciro ve kârda bir gerileme bulunduğunun ortaya çıktığını açıklayan Şen, AB içinde Türk girişimcilerin 126 ayrı sektörde yatırım yaptığını, diğer göçmen kökenli girişimcilerin ise sadece 5 branşta yatırım yaptığını bildirdi. 
</post>
<signature>

</signature>
<external_links>

</external_links>
<country>TR</country>
<main_image>http://revizyonhaber.com/wp-content/uploads/2016/08/angela_merkel_doner_keserek_uyum_sagladi_h26570.jpg</main_image>
</document>
