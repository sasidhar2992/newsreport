<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>تنوع درسبدحامل‌های انرژی کشور ضروری است</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386237/%D8%AA%D9%86%D9%88%D8%B9-%D8%AF%D8%B1%D8%B3%D8%A8%D8%AF%D8%AD%D8%A7%D9%85%D9%84%E2%80%8C%D9%87%D8%A7%DB%8C-%D8%A7%D9%86%D8%B1%DA%98%DB%8C-%DA%A9%D8%B4%D9%88%D8%B1-%D8%B6%D8%B1%D9%88%D8%B1%DB%8C-%D8%A7%D8%B3%D8%AA</topic_url>
<topic_text>
تنوع درسبدحامل‌های انرژی کشور ضروری است رییس کمیته سوخت های زیستی کارگروه بیوتکنولوژی محیط زیست ستاد توسعه زیست‌فناوری معاونت علمی و فناوری ریاست‌جمهوری بر ضرورت متنوع شدن سبد حامل‌های انرژی در کشور تاکید کرد. به گزارش بولتن نیوز، میثم طباطبایی در این باره اظهار کرد: یکی از مسائل استراتژیک در جهان مساله تامین انرژی مورد نیاز جوامع است و تمامی کشورهای جهان برحسب عوامل مختلف به برنامه‌ریزی و تامین سهم هر یک از منابع دردسترس در سبد انرژی، به منظور پاسخ به نیاز خود اقدام می‌کنند. وی افزود: این عوامل شامل موقعیت جغرافیایی، میزان بهره‌مندی از منابع زیرزمینی خدادادی همچون نفت و گاز، میزان توسعه یافتگی و نیاز صنایع به انرژی می‌شود. به گفته طباطبایی، نکته قابل توجه در اینجاست که بیشتر کشورهای جهان چه غنی و چه فقیر در دهه‌های اخیر، استراتژی‌های خود را برای افزایش سهم منابع تجدیدپذیر در سبد منابع انرژی خود تنظیم کرده‌اند. وی تصریح کرد: یکی از این منابع تجدیدپذیر انواع مختلف سوخت‌های زیستی است، سوخت‌های زیستی از این جهت اهمیت زیادی دارند که تنها حامل‌های انرژی تجدیدپذیر مایع یا گاز هستند و پتانسیل بالقوه‌ای در جایگزینی با سوخت‌های فسیلی رایج مورد استفاده به خصوص در بخش حمل‌ونقل را دارا هستند. رییس کمیته سوخت‌های زیستی کارگروه بیوتکنولوژی محیط زیست ستاد توسعه زیست‌فناوری معاونت علمی و فناوری ریاست‌جمهوری خاطرنشان کرد: در حال حاضر، کمتر از 10 درصد از میزان مصرف سوخت بخش حمل‌ونقل جهان را سوخت‌های زیستی تشکیل می‌دهد و یکی از دلایل عمده آن عدم توانایی رقابت این منابع انرژی با منابع فسیلی معادل خود از لحاظ قیمت تمام شده در بعضی نقاط جهان است. وی از مهمترین دلایل این تفاوت قیمت را عدم لحاظ هزینه‌های اثرات مخرب استفاده از منابع فسیلی بر محیط زیست و سلامت انسان عنوان کرد و افزود: چنانچه تمامی جوانب استفاده از این منابع بر قیمت تمام شده آن‌ها لحاظ شود و یا از منابع تجدیدپذیر حمایت‌های لازم صورت گیرد، می‌توان امیدوار بود که چرخه زندگی بشر بر روی این سفینه آبی از یک حالت ناپایدار به یک حالت پایدار تغییر یابد. طباطبایی اظهار کرد: کارگروه بیوتکنولوژی محیط زیست (کمیته سوختهای زیستی) ستاد زیست فناوری معاونت علمی و فناوری ریاست‌جمهوری و انجمن علمی سوختهای زیستی ایران وابسته به وزارت علوم، تحقیقات و فناوری مراجعی هستند که در سال‌های اخیر تمامی تلاش خود را برای توسعه علوم مرتبط با سوختهای زیستی و ترویج استفاده از این سوختها در صنعت حمل‌ونقل به کار برده‌اند. وی خاطرنشان کرد: باید سبد حامل‌های انرژی در کشور ما نیز مانند کشورهای پیشرفته متنوع شود و با انجام این مهم ضمن حرکت به سمت اقتصاد مقاومتی در عرصه انرژی بخشی از معضل آلودگی هوا نیز رفع شود.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386237/%D8%AA%D9%86%D9%88%D8%B9-%D8%AF%D8%B1%D8%B3%D8%A8%D8%AF%D8%AD%D8%A7%D9%85%D9%84%E2%80%8C%D9%87%D8%A7%DB%8C-%D8%A7%D9%86%D8%B1%DA%98%DB%8C-%DA%A9%D8%B4%D9%88%D8%B1-%D8%B6%D8%B1%D9%88%D8%B1%DB%8C-%D8%A7%D8%B3%D8%AA</post_url>
<post_date>20160822</post_date>
<post_time>0608</post_time>
<username>info@bultannews.com</username>
<post>
تنوع درسبدحامل‌های انرژی کشور ضروری است رییس کمیته سوخت های زیستی کارگروه بیوتکنولوژی محیط زیست ستاد توسعه زیست‌فناوری معاونت علمی و فناوری ریاست‌جمهوری بر ضرورت متنوع شدن سبد حامل‌های انرژی در کشور تاکید کرد. به گزارش بولتن نیوز، میثم طباطبایی در این باره اظهار کرد: یکی از مسائل استراتژیک در جهان مساله تامین انرژی مورد نیاز جوامع است و تمامی کشورهای جهان برحسب عوامل مختلف به برنامه‌ریزی و تامین سهم هر یک از منابع دردسترس در سبد انرژی، به منظور پاسخ به نیاز خود اقدام می‌کنند. وی افزود: این عوامل شامل موقعیت جغرافیایی، میزان بهره‌مندی از منابع زیرزمینی خدادادی همچون نفت و گاز، میزان توسعه یافتگی و نیاز صنایع به انرژی می‌شود. به گفته طباطبایی، نکته قابل توجه در اینجاست که بیشتر کشورهای جهان چه غنی و چه فقیر در دهه‌های اخیر، استراتژی‌های خود را برای افزایش سهم منابع تجدیدپذیر در سبد منابع انرژی خود تنظیم کرده‌اند. وی تصریح کرد: یکی از این منابع تجدیدپذیر انواع مختلف سوخت‌های زیستی است، سوخت‌های زیستی از این جهت اهمیت زیادی دارند که تنها حامل‌های انرژی تجدیدپذیر مایع یا گاز هستند و پتانسیل بالقوه‌ای در جایگزینی با سوخت‌های فسیلی رایج مورد استفاده به خصوص در بخش حمل‌ونقل را دارا هستند. رییس کمیته سوخت‌های زیستی کارگروه بیوتکنولوژی محیط زیست ستاد توسعه زیست‌فناوری معاونت علمی و فناوری ریاست‌جمهوری خاطرنشان کرد: در حال حاضر، کمتر از 10 درصد از میزان مصرف سوخت بخش حمل‌ونقل جهان را سوخت‌های زیستی تشکیل می‌دهد و یکی از دلایل عمده آن عدم توانایی رقابت این منابع انرژی با منابع فسیلی معادل خود از لحاظ قیمت تمام شده در بعضی نقاط جهان است. وی از مهمترین دلایل این تفاوت قیمت را عدم لحاظ هزینه‌های اثرات مخرب استفاده از منابع فسیلی بر محیط زیست و سلامت انسان عنوان کرد و افزود: چنانچه تمامی جوانب استفاده از این منابع بر قیمت تمام شده آن‌ها لحاظ شود و یا از منابع تجدیدپذیر حمایت‌های لازم صورت گیرد، می‌توان امیدوار بود که چرخه زندگی بشر بر روی این سفینه آبی از یک حالت ناپایدار به یک حالت پایدار تغییر یابد. طباطبایی اظهار کرد: کارگروه بیوتکنولوژی محیط زیست (کمیته سوختهای زیستی) ستاد زیست فناوری معاونت علمی و فناوری ریاست‌جمهوری و انجمن علمی سوختهای زیستی ایران وابسته به وزارت علوم، تحقیقات و فناوری مراجعی هستند که در سال‌های اخیر تمامی تلاش خود را برای توسعه علوم مرتبط با سوختهای زیستی و ترویج استفاده از این سوختها در صنعت حمل‌ونقل به کار برده‌اند. وی خاطرنشان کرد: باید سبد حامل‌های انرژی در کشور ما نیز مانند کشورهای پیشرفته متنوع شود و با انجام این مهم ضمن حرکت به سمت اقتصاد مقاومتی در عرصه انرژی بخشی از معضل آلودگی هوا نیز رفع شود.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
