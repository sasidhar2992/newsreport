<?xml version="1.0" encoding="UTF-8"?>
<document>
<type>mainstream</type>
<forum>http://www.focus.lv/rss.xml</forum>
<forum_title>FOCUS</forum_title>
<discussion_title>Kā iegūt profesiju bērna kopšanas atvaļinājuma laikā?</discussion_title>
<language>latvian</language>
<gmt_offset></gmt_offset>
<topic_url>http://www.focus.lv/bizness/biznesa-vide/ka-iegut-profesiju-berna-kopsanas-atvalinajuma-laika</topic_url>
<topic_text>
Kā iegūt profesiju bērna kopšanas atvaļinājuma laikā? FOCUS.LV 12:56 22. augustā, 2016 FOTO: flickr.com/photos/48090400@N05 Bērnu kopšanas atvaļinājums jaunajām māmiņām ilgst no gada līdz pusotram gadam. Tieši tikpat laika nepieciešams, lai iegūtu darba tirgū pieprasītu profesiju. Jauniešu garantija dod iespēju bez maksas iegūt profesiju gada vai pusotra gada laikā, vienlaikus saņemot stipendiju līdz 115 eiro mēnesī. Turklāt ir arī mācību iestādes, kas atbalsta jaunās māmiņas un pieļauj bērnu klātbūtni lekcijās, FOCUS.LV informē Kampaņas “Tavas dzīves plāns mācībām ar Jauniešu garantiju” komunikācijas konsultante Liene Jurkāne. „Jauniešu garantija ir lieliska iespēja lietderīgi izmantot laiku, lai pēc bērna kopšanas atvaļinājuma atgrieztos darba tirgū jaunā kvalitātē, kā arī saņemtu papildu ienākumus no stipendijas. Mācības ir praktiskas, visa teorija uzreiz tiek pārbaudīta praksē un ir saskare ar īstajiem darba apstākļiem. Pēc tam, nonākot darbavietā, jutos pārliecināta par to, ko daru,” stāsta jaunā māmiņa Zanda Roģe. Viņa apgūst auklītes profesiju Barkavas Profesionālajā vidusskolā un pašlaik ir praksē bērnudārzā, kuru apmeklē arī viņas bērns. Vienlaikus viņa tajā pašā bērnudārzā ir saņēmusi arī darba piedāvājumu. Par programmu Jauniešu garantija viņa uzzināja no kādas citas māmiņas, kura ieguvusi profesionālo izglītību, izmantojot Jauniešu garantijas sniegtās iespējas. Zanda atklāj, ka pasniedzēji viņas skolā ir atsaucīgi un dažas māmiņas ņem līdzi savu bērnu uz lekcijām. Tomēr daudz vieglāk, ja kāds bērnu var pieskatīt, citādi jādomā par bērna labsajūtu, un uzmanība tiek sadalīta. „Mācības apvienot ar bērna audzināšanu nebija grūti, jo daudzus uzdevumus varēju pildīt mājās kopā ar savu dēlu. Agri palaidu bērnu dārziņā, tāpēc man nebija nepieciešamības viņu ņemt līdzi uz skolu, taču dažas māmiņas to darīja un pasniedzējiem nebija iebildumu.” Bērna kopšanas atvaļinājuma laikā jaunajām māmiņām daudz laika nākas pavadīt mājās. Jauniešu garantijas programma palīdz saglabāt saikni ar sabiedrību un dod iespēju socializēties. „Mācības bija labs veids, kā pakāpeniski atgriezties sabiedrībā pēc bērna piedzimšanas un ilglaicīgas uzturēšanās mājās. Arī stipendijai ir svarīga loma – papildu ienākumi katru mēnesi ir laba motivācija, lai izmantotu šo mācību programmu,” stāsta Zanda. Jāpiebilst, ka stipendiju var saņemt, ja nav neattaisnotu kavējumu un visos mācību priekšmetos ir sekmīgs vērtējums. Stipendiju var saņemt arī māmiņas, kuras saņem bērna kopšanas pabalstu. Arī jaunā māmiņa Jekaterina Briga izlēma izmantot Jauniešu garantijas programmas piedāvājumu bērnu kopšanas atvaļinājuma laikā un pašlaik apgūst pavāra profesiju Rēzeknes tehnikumā. „Man nav izglītības, un ilgstoši nevarēju atrast darbu Rēzeknē. Kādu brīdi esmu bijusi mājās ar bērniem, tādēļ likās, ka tā ir laba izdevība iegūt profesiju, kā arī vienlaikus saņemt stipendiju. Ar kvalifikācijas apliecinājumu noteikti paveras daudz plašākas darba iespējas, jo jaunās zināšanas uzreiz var pārbaudīt darba vidē. Pašlaik esmu praksē un ceru, ka prakses vietā būs iespēja palikt pastāvīgā darbā,” savā pieredzē dalās Jekaterina. Valsts izglītības attīstības aģentūras veiktās aptaujas dati liecina, ka 67% Jauniešu garantijas absolventu mēneša laikā pēc kvalifikācijas iegūšanas ir veiksmīgi integrējušies darba tirgū. Jaunā māmiņa un topošā auklīte Zanda uzskata, ka Jauniešu garantija ir labs atspēriena punkts – bezmaksas profesija īsā laikā un stipendija kā papildu motivējošs elements. “Šī ir iespēja, ko vajadzētu izmantot visiem, kuri patlaban ir bez darba,” iedrošina Zanda.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.focus.lv/bizness/biznesa-vide/ka-iegut-profesiju-berna-kopsanas-atvalinajuma-laika</post_url>
<post_date>20160822</post_date>
<post_time>0747</post_time>
<username>Jolanta_Spravnikova</username>
<post>
Kā iegūt profesiju bērna kopšanas atvaļinājuma laikā? FOCUS.LV 12:56 22. augustā, 2016 FOTO: flickr.com/photos/48090400@N05 Bērnu kopšanas atvaļinājums jaunajām māmiņām ilgst no gada līdz pusotram gadam. Tieši tikpat laika nepieciešams, lai iegūtu darba tirgū pieprasītu profesiju. Jauniešu garantija dod iespēju bez maksas iegūt profesiju gada vai pusotra gada laikā, vienlaikus saņemot stipendiju līdz 115 eiro mēnesī. Turklāt ir arī mācību iestādes, kas atbalsta jaunās māmiņas un pieļauj bērnu klātbūtni lekcijās, FOCUS.LV informē Kampaņas “Tavas dzīves plāns mācībām ar Jauniešu garantiju” komunikācijas konsultante Liene Jurkāne. „Jauniešu garantija ir lieliska iespēja lietderīgi izmantot laiku, lai pēc bērna kopšanas atvaļinājuma atgrieztos darba tirgū jaunā kvalitātē, kā arī saņemtu papildu ienākumus no stipendijas. Mācības ir praktiskas, visa teorija uzreiz tiek pārbaudīta praksē un ir saskare ar īstajiem darba apstākļiem. Pēc tam, nonākot darbavietā, jutos pārliecināta par to, ko daru,” stāsta jaunā māmiņa Zanda Roģe. Viņa apgūst auklītes profesiju Barkavas Profesionālajā vidusskolā un pašlaik ir praksē bērnudārzā, kuru apmeklē arī viņas bērns. Vienlaikus viņa tajā pašā bērnudārzā ir saņēmusi arī darba piedāvājumu. Par programmu Jauniešu garantija viņa uzzināja no kādas citas māmiņas, kura ieguvusi profesionālo izglītību, izmantojot Jauniešu garantijas sniegtās iespējas. Zanda atklāj, ka pasniedzēji viņas skolā ir atsaucīgi un dažas māmiņas ņem līdzi savu bērnu uz lekcijām. Tomēr daudz vieglāk, ja kāds bērnu var pieskatīt, citādi jādomā par bērna labsajūtu, un uzmanība tiek sadalīta. „Mācības apvienot ar bērna audzināšanu nebija grūti, jo daudzus uzdevumus varēju pildīt mājās kopā ar savu dēlu. Agri palaidu bērnu dārziņā, tāpēc man nebija nepieciešamības viņu ņemt līdzi uz skolu, taču dažas māmiņas to darīja un pasniedzējiem nebija iebildumu.” Bērna kopšanas atvaļinājuma laikā jaunajām māmiņām daudz laika nākas pavadīt mājās. Jauniešu garantijas programma palīdz saglabāt saikni ar sabiedrību un dod iespēju socializēties. „Mācības bija labs veids, kā pakāpeniski atgriezties sabiedrībā pēc bērna piedzimšanas un ilglaicīgas uzturēšanās mājās. Arī stipendijai ir svarīga loma – papildu ienākumi katru mēnesi ir laba motivācija, lai izmantotu šo mācību programmu,” stāsta Zanda. Jāpiebilst, ka stipendiju var saņemt, ja nav neattaisnotu kavējumu un visos mācību priekšmetos ir sekmīgs vērtējums. Stipendiju var saņemt arī māmiņas, kuras saņem bērna kopšanas pabalstu. Arī jaunā māmiņa Jekaterina Briga izlēma izmantot Jauniešu garantijas programmas piedāvājumu bērnu kopšanas atvaļinājuma laikā un pašlaik apgūst pavāra profesiju Rēzeknes tehnikumā. „Man nav izglītības, un ilgstoši nevarēju atrast darbu Rēzeknē. Kādu brīdi esmu bijusi mājās ar bērniem, tādēļ likās, ka tā ir laba izdevība iegūt profesiju, kā arī vienlaikus saņemt stipendiju. Ar kvalifikācijas apliecinājumu noteikti paveras daudz plašākas darba iespējas, jo jaunās zināšanas uzreiz var pārbaudīt darba vidē. Pašlaik esmu praksē un ceru, ka prakses vietā būs iespēja palikt pastāvīgā darbā,” savā pieredzē dalās Jekaterina. Valsts izglītības attīstības aģentūras veiktās aptaujas dati liecina, ka 67% Jauniešu garantijas absolventu mēneša laikā pēc kvalifikācijas iegūšanas ir veiksmīgi integrējušies darba tirgū. Jaunā māmiņa un topošā auklīte Zanda uzskata, ka Jauniešu garantija ir labs atspēriena punkts – bezmaksas profesija īsā laikā un stipendija kā papildu motivējošs elements. “Šī ir iespēja, ko vajadzētu izmantot visiem, kuri patlaban ir bez darba,” iedrošina Zanda.
</post>
<signature>

</signature>
<external_links>

</external_links>
<country>LV</country>
<main_image></main_image>
</document>
