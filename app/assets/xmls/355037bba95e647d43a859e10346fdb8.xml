<?xml version="1.0" encoding="UTF-8"?>
<document>
<type>mainstream</type>
<forum>http://faktor.ba/feed</forum>
<forum_title>Faktor.ba</forum_title>
<discussion_title>Na terenima IUS-a u Sarajevu: Otvorena Juventusova škola fudbala za 80 mališana</discussion_title>
<language>croatian</language>
<gmt_offset></gmt_offset>
<topic_url>http://faktor.ba/na-terenima-ius-u-sarajevu-otvorena-juventusova-skola-fudbala-za-80-malisana/</topic_url>
<topic_text>
Fudbal   Jutros je na fudbalskim terenima Internacionalnog univerziteta u Sarajevu (IUS) po drugi put u BiH otvoren kamp velikana italijanskog i evropskog fudbala Juventusa koji će trajati do 27. augusta. 
  
Glavni trener tokom Juventusovog kampa u Sarajevu bit će Marco Degortes koji je ujedno i glavni trener u međunarodnom Juventus projektu. Kao jedan od najiskusnijih trenera u Juventusovim školama, Marco će u budućnosti obnašati ulogu menadžera za Juventus projekat u regionu. 
– Jedan sam od trenera u ovom projektu i bit ću menadžer u Sarajevu. Dobrodošli ste i spremni smo započeti kamp – rekao je Degortes. 
Osim njega, trener će biti i Mauro Spallazi koji je inače trener, u Juventusovoj akademiji u Torinu. Treći trener bit će Miha Rojina koji će ranije trenirao djecu u Juventus kampovima na svih šest kontinenata. 
Melvin Ahmetović, portparol Birr group podsjetio je kako će djeca, njih 80 biti podijeljena po starosnoj dobi i trenirat će u šest grupa. Planirano je da djeca između treninga uče engleski i italijanski jezik kao i osnove prve pomoći. 
Treninzi će se, kao i prošle godine, održavati na terenima IUS-a koji posjeduje elemente potrebne za organizaciju kvalitetnih sportskih događaja. 
– Šest dana ćemo se družiti sa mališanima i pokušati ih naučiti nekim novim fudbalskim vještinama – rekao je Ahmetović dodajući kako se ove godine za Juventusov kamp prijavilo 80 mališana iz sedam zemalja među kojima Hrvatska i Turska. 
Nakon ovogodišnjeg kampa u Sarajevu, prema riječima Ahmetovića, Juventus uskoro planira u glavnom gradu BiH otvoriti svoju akademiju u saradnji sa kompanijom Birr group. Predviđeno je da akademija bude cjelogodišnji projekat u okviru kojeg će se pratiti rad škola sve do juna naredne godine. Akademiju će moći pohađati djeca uzrasta od pet do 17 godina. 
Akademija će biti smještena u novom centru za edukaciju, sport i rekreaciju “Safet Zajko” u Halilovićima. Sa djecom će raditi domaći treneri dok će tokom godine biti upriličene posjete italijanskih trenera. 
Ovo je druga godina kako Juventus organizuje svoj kamp u Sarajevu. Ovaj klub u BiH je došao preko kompanije Birr group koja posjeduje licencu za bivšu Jugoslaviju kada su u pitanju Juventusove škole fudbala, javlja Anadolija. 
Prevashodni cilj je educiranje djece pod sloganom ‘Razvijajmo ljude, pa tek onda fudbalere’. Veliki značaj pridaje se edukaciji mladih ljudi koji će kasnije biti oslonac društva. 
Ove godine osim u BiH, gdje se održava drugi kamp, po prvi put će biti otvoreni Juventusovi kampovi u Sloveniji, Hrvatskoj, Crnoj Gori, Kosovu i Makedoniju. 
Cijena kampa je 170 eura što je najniža cijena za Juventusov kamp u svijetu. 
Juventus škola fudbala je svjetski projekat započeo 2004. godine potpisivanjem ugovora ovog kluba sa kompanijom Nike. Od tada do danas, više od 300.000 djece dobilo je priliku trenirati u kampovima. 
Juventus svoje škole fudbala ima po cijelom svijetu i to u Sjedinjenim Američkim Državama, Čileu, Ekvadoru, Boliviji, Belgiji, Italiji, Rusiji, Poljskoj, Australiji, Ujedinjenim Arapskim Emiratima… 
(Faktor.ba/Foto: Arhiv)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://faktor.ba/na-terenima-ius-u-sarajevu-otvorena-juventusova-skola-fudbala-za-80-malisana/</post_url>
<post_date>20160822</post_date>
<post_time>0757</post_time>
<username>Mirela Dzaferovic</username>
<post>
Fudbal   Jutros je na fudbalskim terenima Internacionalnog univerziteta u Sarajevu (IUS) po drugi put u BiH otvoren kamp velikana italijanskog i evropskog fudbala Juventusa koji će trajati do 27. augusta. 
  
Glavni trener tokom Juventusovog kampa u Sarajevu bit će Marco Degortes koji je ujedno i glavni trener u međunarodnom Juventus projektu. Kao jedan od najiskusnijih trenera u Juventusovim školama, Marco će u budućnosti obnašati ulogu menadžera za Juventus projekat u regionu. 
– Jedan sam od trenera u ovom projektu i bit ću menadžer u Sarajevu. Dobrodošli ste i spremni smo započeti kamp – rekao je Degortes. 
Osim njega, trener će biti i Mauro Spallazi koji je inače trener, u Juventusovoj akademiji u Torinu. Treći trener bit će Miha Rojina koji će ranije trenirao djecu u Juventus kampovima na svih šest kontinenata. 
Melvin Ahmetović, portparol Birr group podsjetio je kako će djeca, njih 80 biti podijeljena po starosnoj dobi i trenirat će u šest grupa. Planirano je da djeca između treninga uče engleski i italijanski jezik kao i osnove prve pomoći. 
Treninzi će se, kao i prošle godine, održavati na terenima IUS-a koji posjeduje elemente potrebne za organizaciju kvalitetnih sportskih događaja. 
– Šest dana ćemo se družiti sa mališanima i pokušati ih naučiti nekim novim fudbalskim vještinama – rekao je Ahmetović dodajući kako se ove godine za Juventusov kamp prijavilo 80 mališana iz sedam zemalja među kojima Hrvatska i Turska. 
Nakon ovogodišnjeg kampa u Sarajevu, prema riječima Ahmetovića, Juventus uskoro planira u glavnom gradu BiH otvoriti svoju akademiju u saradnji sa kompanijom Birr group. Predviđeno je da akademija bude cjelogodišnji projekat u okviru kojeg će se pratiti rad škola sve do juna naredne godine. Akademiju će moći pohađati djeca uzrasta od pet do 17 godina. 
Akademija će biti smještena u novom centru za edukaciju, sport i rekreaciju “Safet Zajko” u Halilovićima. Sa djecom će raditi domaći treneri dok će tokom godine biti upriličene posjete italijanskih trenera. 
Ovo je druga godina kako Juventus organizuje svoj kamp u Sarajevu. Ovaj klub u BiH je došao preko kompanije Birr group koja posjeduje licencu za bivšu Jugoslaviju kada su u pitanju Juventusove škole fudbala, javlja Anadolija. 
Prevashodni cilj je educiranje djece pod sloganom ‘Razvijajmo ljude, pa tek onda fudbalere’. Veliki značaj pridaje se edukaciji mladih ljudi koji će kasnije biti oslonac društva. 
Ove godine osim u BiH, gdje se održava drugi kamp, po prvi put će biti otvoreni Juventusovi kampovi u Sloveniji, Hrvatskoj, Crnoj Gori, Kosovu i Makedoniju. 
Cijena kampa je 170 eura što je najniža cijena za Juventusov kamp u svijetu. 
Juventus škola fudbala je svjetski projekat započeo 2004. godine potpisivanjem ugovora ovog kluba sa kompanijom Nike. Od tada do danas, više od 300.000 djece dobilo je priliku trenirati u kampovima. 
Juventus svoje škole fudbala ima po cijelom svijetu i to u Sjedinjenim Američkim Državama, Čileu, Ekvadoru, Boliviji, Belgiji, Italiji, Rusiji, Poljskoj, Australiji, Ujedinjenim Arapskim Emiratima… 
(Faktor.ba/Foto: Arhiv)
</post>
<signature>

</signature>
<external_links>

</external_links>
<country>BA</country>
<main_image>http://faktor.ba/wp-content/uploads/2015/08/juventus-kamp-3.jpg</main_image>
</document>
