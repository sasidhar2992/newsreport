<?xml version="1.0" encoding="UTF-8"?>
<document>
<type>mainstream</type>
<forum>http://www.teraz.sk/rss/ekonomika.rss</forum>
<forum_title>TERAZ.sk - Ekonomika</forum_title>
<discussion_title>Banky v USA chcú znížiť počet pobočiek</discussion_title>
<language>slovak</language>
<gmt_offset></gmt_offset>
<topic_url>http://www.teraz.sk/ekonomika/banky-v-usa-chcu-znizit-pocet-pobo/213699-clanok.html</topic_url>
<topic_text>
Banky v USA chcú znížiť počet pobočiek TASR, dnes 9:52 Jedným z dôležitých faktorov, ktorý hrá kľúčovú úlohu v procese redukcie pobočiek a nákladov, je aj to, že americkí zákazníci stále bežne používajú šeky a klientske pobočky ich musia spracovať. Ilustračné foto Foto: TASR/AP New York   Americké banky chcú znížiť počet svojich klientskych pobočiek. Pokúšajú sa presvedčiť klientov, aby viac využívali internetbanking. Zdá sa však, že mnohí zákazníci nie sú pripravení vzdať sa pravidelných návštev vo &quot; svojej banke &quot;. To komplikuje finančným ústavom snahu o &quot; zoštíhlenie &quot; a s tým spojenú redukciu nákladov. Informovala o tom agentúra Reuters. Banky v USA od roku 2009 znížili počet svojich pobočiek o 6 %, uviedol federálny úrad pre poistenie vkladov FDIC. Na konci minulého roka bolo v Spojených štátoch otvorených 93.283 bankových pobočiek, najmenej za celú dekádu. Podľa analytikov musia banky ráznejšie zredukovať počet klientskych pobočiek, aby si udržali solídne zisky v čase, keď sú úrokové sadzby veľmi nízke a regulačné úrady požadujú od bánk vyššie kapitálové rezervy. Riaditelia bánk však argumentujú, že pobočky majú stále dôležitú úlohu pri získavaní nových klientov. Ich zatvorenie by viedlo k poklesu tržieb a konečná strata na tržbách by bola väčšia ako úspory na nákladoch za zrušené prevádzky. Podľa Medzinárodného menového fondu Spojené štáty sú, čo sa týka redukcie bankových pobočiek, niekde v strede v rámci vyspelých štátov. Banky v USA zatvorili relatívne viac pobočiek ako banky v Nemecku, Francúzsku alebo v Kanade, ale menej ako banky v Taliansku, Írsku či Grécku. Jedným z dôležitých faktorov, ktorý hrá kľúčovú úlohu v procese redukcie pobočiek a nákladov, je aj to, že americkí zákazníci stále bežne používajú šeky a klientske pobočky ich musia spracovať.  
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.teraz.sk/ekonomika/banky-v-usa-chcu-znizit-pocet-pobo/213699-clanok.html</post_url>
<post_date>20160822</post_date>
<post_time>0752</post_time>
<username>TASR</username>
<post>
Banky v USA chcú znížiť počet pobočiek TASR, dnes 9:52 Jedným z dôležitých faktorov, ktorý hrá kľúčovú úlohu v procese redukcie pobočiek a nákladov, je aj to, že americkí zákazníci stále bežne používajú šeky a klientske pobočky ich musia spracovať. Ilustračné foto Foto: TASR/AP New York   Americké banky chcú znížiť počet svojich klientskych pobočiek. Pokúšajú sa presvedčiť klientov, aby viac využívali internetbanking. Zdá sa však, že mnohí zákazníci nie sú pripravení vzdať sa pravidelných návštev vo &quot; svojej banke &quot;. To komplikuje finančným ústavom snahu o &quot; zoštíhlenie &quot; a s tým spojenú redukciu nákladov. Informovala o tom agentúra Reuters. Banky v USA od roku 2009 znížili počet svojich pobočiek o 6 %, uviedol federálny úrad pre poistenie vkladov FDIC. Na konci minulého roka bolo v Spojených štátoch otvorených 93.283 bankových pobočiek, najmenej za celú dekádu. Podľa analytikov musia banky ráznejšie zredukovať počet klientskych pobočiek, aby si udržali solídne zisky v čase, keď sú úrokové sadzby veľmi nízke a regulačné úrady požadujú od bánk vyššie kapitálové rezervy. Riaditelia bánk však argumentujú, že pobočky majú stále dôležitú úlohu pri získavaní nových klientov. Ich zatvorenie by viedlo k poklesu tržieb a konečná strata na tržbách by bola väčšia ako úspory na nákladoch za zrušené prevádzky. Podľa Medzinárodného menového fondu Spojené štáty sú, čo sa týka redukcie bankových pobočiek, niekde v strede v rámci vyspelých štátov. Banky v USA zatvorili relatívne viac pobočiek ako banky v Nemecku, Francúzsku alebo v Kanade, ale menej ako banky v Taliansku, Írsku či Grécku. Jedným z dôležitých faktorov, ktorý hrá kľúčovú úlohu v procese redukcie pobočiek a nákladov, je aj to, že americkí zákazníci stále bežne používajú šeky a klientske pobočky ich musia spracovať.  
</post>
<signature>

</signature>
<external_links>

</external_links>
<country>SK</country>
<main_image>http://www3.teraz.sk/usercontent/photos/e/3/9/2-e39fa2e009237c6460f1c80f4a452da7b9df23cb.jpg</main_image>
</document>
