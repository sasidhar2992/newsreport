<?xml version="1.0" encoding="UTF-8"?>
<document>
<type>mainstream</type>
<forum>http://yalasarat.com/rssb5.-er48r6--4qhfle2m.puirug.r.xml</forum>
<forum_title>سايت خبری انصار حزب الله (يالثارات) - آخرين عناوين</forum_title>
<discussion_title>اظهارات فلاحیان درباره موضع آیت‌ الله منتظری</discussion_title>
<language>persian</language>
<gmt_offset></gmt_offset>
<topic_url>http://yalasarat.com/vdchv6nz-23nixd.tft2.html</topic_url>
<topic_text>
اظهارات فلاحیان درباره موضع آیت‌ الله منتظری  ۰۴ وزیر اسبق اطلاعات با تأکید بر اینکه منافقین محارب و اهل بغی هستند، گفت: «نظر حضرت امام و همه علما این است که اهل بغی یعنی کسانی که علیه حکومت اسلامی شورش و اقدام مسلحانه می‌کنند و حکمشان اعدام است و شکی در آن وجود ندارد». به گزارش پایگاه خبری انصارحزب الله به نقل از شرق، علی فلاحیان با اشاره به انتشار فایل صوتی مرحوم آیت‌الله منتظری در رابطه با مسائل دهه ٦٠ گفت: «بنده هم تعجب کردم چون مبنای فقهی حضرت امام و آقای منتظری در این مورد تفاوتی نداشت».فلاحیان افزود: «یعنی به‌عنوان فتوای اولیه، آنها حکم محاربین و اهل بغی را اعدام می‌دانند ازاین‌رو تعجب است که چنین حرفی زدند منتها یک بحثی به‌عنوان ثانوی وجود دارد که مثلا اگر ما الان احکام را اجرا کنیم تعبیر آقای منتظری این است که تاریخ قضاوت بدی درباره ما می‌کند».نماینده سابق مجلس خبرگان رهبری با بیان اینکه این حرفی بود که اطرافیان، به آقای منتظری القا کردند، گفت: «اطرافیان آقای منتظری را وادار کردند که بگوید مصلحت نیست، در فقه ما اگر اجرای یک حکمی مصلحت نباشد البته نه هر مصلحتی بلکه مصلحت ملزمه داشته و الزام‌آور باشد، فقیه می‌تواند برخلاف فتوایش جلو اجرای حکم را بگیرد».او با بیان اینکه نظر حضرت امام این بود که حکم خدا باید اجرا شود، ادامه داد: «ایشان معتقد بودند باید حکم خدا را اجرا کرد و توجهی به قضاوت تاریخ نباید بشود، نظر امام این است کسانی که در تاریخ مغرض هستند مسلما علیه ما می‌نویسند حال هرگونه که ما عمل کنیم و کسانی که طرفدار یا منصف هستند واقعیت را می‌نویسند. واقعیت این است که برای کسی شک و شبهه‌ای نیست که منافقین، جوانان و نیروهای خوب ما را به شهادت رساند که انفجار دفتر حزب جمهوری اسلامی، عملیات مرصاد و ترورهای شهری از این‌گونه موارد است».وزیر اسبق اطلاعات خاطرنشان کرد: «خود بنده یک نفر را در مشهد دستگیر کردم و وقتی که با او صحبتی داشتم، متوجه شدم ٣٢ نفر را کشته، از او پرسیدم چرا این افراد را به قتل رساندی که جواب داد سازمان به ما گفته بود هر که ریش دارد حزب‌اللهی است و او را بزنید که سرانگشتان نظام هستند».فلاحیان گفت: «حضرت امام می‌فرمود که مراقب باشید چنین افرادی فرار نکنند و از زندان آزاد نشوند، آقای منتظری می‌گوید چرا وقتی این افراد زندان بودند اعدام شدند که باید گفت بسیاری از منافقین دوران زندان خود را گذرانده بودند و برگشتند و به عراق رفتند و علیه جمهوری اسلامی عملیات کردند و افراد را کشتند».نماینده سابق خبرگان رهبری با بیان اینکه منافقین از کار خود توبه نکردند، گفت: «حضرت امام که درباره تائبین دستور نداد بلکه مربوط به کسانی می‌شد که همچنان سر موضع و جنگ با نظام هستند باید حکم اجرا شود، نظر امام این‌چنین بود». او افزود: «آقای منتظری بارها به من می‌فرمودند که من نظر امام را بر نظر خود ترجیح می‌دهم، نظر حضرت امام، آقای منتظری و همه علما این است که اهل بغی یعنی کسانی که علیه حکومت اسلامی شورش و اقدام مسلحانه می‌کنند حکمشان اعدام است و شکی در آن وجود ندارد، بحث روی مصلحت است؛ ایشان چیزی نگفته، گفته که تاریخ این‌گونه قضاوت می‌کند و امام نیز فرمودند که منتظر قضاوت تاریخ نباشید و حکم الهی را اجرا کنید».حجت‌الاسلام والمسلمین فلاحیان با بیان اینکه پخش‌کردن این مطالب پس از رسوایی، به‌ذلت‌افتادن و افتضاحات درون‌سازمانی منافقین صورت گرفته است، افزود: «منافقین محلی از اعراب ندارند، اینها دیگر جایگاهی ندارند». ۱
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://yalasarat.com/vdchv6nz-23nixd.tft2.html</post_url>
<post_date>20160822</post_date>
<post_time>0734</post_time>
<username></username>
<post>
اظهارات فلاحیان درباره موضع آیت‌ الله منتظری  ۰۴ وزیر اسبق اطلاعات با تأکید بر اینکه منافقین محارب و اهل بغی هستند، گفت: «نظر حضرت امام و همه علما این است که اهل بغی یعنی کسانی که علیه حکومت اسلامی شورش و اقدام مسلحانه می‌کنند و حکمشان اعدام است و شکی در آن وجود ندارد». به گزارش پایگاه خبری انصارحزب الله به نقل از شرق، علی فلاحیان با اشاره به انتشار فایل صوتی مرحوم آیت‌الله منتظری در رابطه با مسائل دهه ٦٠ گفت: «بنده هم تعجب کردم چون مبنای فقهی حضرت امام و آقای منتظری در این مورد تفاوتی نداشت».فلاحیان افزود: «یعنی به‌عنوان فتوای اولیه، آنها حکم محاربین و اهل بغی را اعدام می‌دانند ازاین‌رو تعجب است که چنین حرفی زدند منتها یک بحثی به‌عنوان ثانوی وجود دارد که مثلا اگر ما الان احکام را اجرا کنیم تعبیر آقای منتظری این است که تاریخ قضاوت بدی درباره ما می‌کند».نماینده سابق مجلس خبرگان رهبری با بیان اینکه این حرفی بود که اطرافیان، به آقای منتظری القا کردند، گفت: «اطرافیان آقای منتظری را وادار کردند که بگوید مصلحت نیست، در فقه ما اگر اجرای یک حکمی مصلحت نباشد البته نه هر مصلحتی بلکه مصلحت ملزمه داشته و الزام‌آور باشد، فقیه می‌تواند برخلاف فتوایش جلو اجرای حکم را بگیرد».او با بیان اینکه نظر حضرت امام این بود که حکم خدا باید اجرا شود، ادامه داد: «ایشان معتقد بودند باید حکم خدا را اجرا کرد و توجهی به قضاوت تاریخ نباید بشود، نظر امام این است کسانی که در تاریخ مغرض هستند مسلما علیه ما می‌نویسند حال هرگونه که ما عمل کنیم و کسانی که طرفدار یا منصف هستند واقعیت را می‌نویسند. واقعیت این است که برای کسی شک و شبهه‌ای نیست که منافقین، جوانان و نیروهای خوب ما را به شهادت رساند که انفجار دفتر حزب جمهوری اسلامی، عملیات مرصاد و ترورهای شهری از این‌گونه موارد است».وزیر اسبق اطلاعات خاطرنشان کرد: «خود بنده یک نفر را در مشهد دستگیر کردم و وقتی که با او صحبتی داشتم، متوجه شدم ٣٢ نفر را کشته، از او پرسیدم چرا این افراد را به قتل رساندی که جواب داد سازمان به ما گفته بود هر که ریش دارد حزب‌اللهی است و او را بزنید که سرانگشتان نظام هستند».فلاحیان گفت: «حضرت امام می‌فرمود که مراقب باشید چنین افرادی فرار نکنند و از زندان آزاد نشوند، آقای منتظری می‌گوید چرا وقتی این افراد زندان بودند اعدام شدند که باید گفت بسیاری از منافقین دوران زندان خود را گذرانده بودند و برگشتند و به عراق رفتند و علیه جمهوری اسلامی عملیات کردند و افراد را کشتند».نماینده سابق خبرگان رهبری با بیان اینکه منافقین از کار خود توبه نکردند، گفت: «حضرت امام که درباره تائبین دستور نداد بلکه مربوط به کسانی می‌شد که همچنان سر موضع و جنگ با نظام هستند باید حکم اجرا شود، نظر امام این‌چنین بود». او افزود: «آقای منتظری بارها به من می‌فرمودند که من نظر امام را بر نظر خود ترجیح می‌دهم، نظر حضرت امام، آقای منتظری و همه علما این است که اهل بغی یعنی کسانی که علیه حکومت اسلامی شورش و اقدام مسلحانه می‌کنند حکمشان اعدام است و شکی در آن وجود ندارد، بحث روی مصلحت است؛ ایشان چیزی نگفته، گفته که تاریخ این‌گونه قضاوت می‌کند و امام نیز فرمودند که منتظر قضاوت تاریخ نباشید و حکم الهی را اجرا کنید».حجت‌الاسلام والمسلمین فلاحیان با بیان اینکه پخش‌کردن این مطالب پس از رسوایی، به‌ذلت‌افتادن و افتضاحات درون‌سازمانی منافقین صورت گرفته است، افزود: «منافقین محلی از اعراب ندارند، اینها دیگر جایگاهی ندارند». ۱
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
