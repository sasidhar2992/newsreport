<?xml version="1.0" encoding="UTF-8"?>
<document>
<type>mainstream</type>
<forum>http://irna.ir/fa/rss.aspx?kind=47</forum>
<forum_title>www.irna.ir</forum_title>
<discussion_title>بهسازی و نوسازی 27 هزار مسکن روستایی کرمان در دولت یازدهم</discussion_title>
<language>persian</language>
<gmt_offset></gmt_offset>
<topic_url>http://www8.irna.ir/fa/News/82197863/</topic_url>
<topic_text>
مدیرکل بنیاد مسکن خبر داد: بهسازی و نوسازی 27 هزار مسکن روستایی کرمان در دولت یازدهم کرمان - ایرنا - مدیرکل بنیاد مسکن انقلاب اسلامی استان کرمان گفت: 27 هزار واحد مسکن روستایی استان کرمان در سه سال فعالیت دولت یازدهم، بهسازی و نوسازی شد. به گزارش ایرنا علی اکبر سلطانی نژاد روز دوشنبه در نشست خبری افزود: پنج هزار و 200 روستا در استان کرمان داریم که 2 هزار و 400 روستا از این تعداد بالای 20 خانوار هستند.وی گفت: در فضایی که استان درگیر مبارزه با زمین خواری و بحث هایی همچون حاشیه نشینی بود، کار را شروع کردیم به گونه ای که یکهزار طرح هادی روستایی در این مدت تهیه شد.وی بیان کرد: کمتر استانی پیدا می شود که بتواند طی یک سال این عملکرد را داشته باشد.مدیرکل بنیاد مسکن انقلاب اسلامی استان کرمان افزود: بشدت پیگیر هستیم، بتوانیم برای تمامی روستاهای استان و حتی سکونت گاه ها طرح هادی تهیه کنیم.وی گفت: در این دولت طرح توسعه پایدار منظومه های روستایی در تمام ارکان نظام برنامه ریزی کشور جا افتاده است و در این طرح استفاده از ظرفیت مجموعه های روستایی که تعاملات تاریخی داشته، در دستور کار قرار دارد.سلطانی نژاد با بیان اینکه 9 استان در کشور برای اجرای این طرح به عنوان پایلوت انتخاب شده اند افزود: کرمان تنها استانی است که 2 منطقه را به عنوان پایلوت شروع می کند.وی با اشاره به مشکلات ملکی روستاها گفت: مشکلات ملکی روستاها متولی نداشت و در واقع روستاییان به این خدمت دسترسی نداشتند.وی افزود: تاکنون در روستاهای استان 130 هزار فقره سند مالکیت به مردم داده شده است.مدیرکل بنیاد مسکن انقلاب اسلامی استان کرمان با اشاره به مشکلات مالی موجود در اجرای طرح هادی عنوان کرد: انجام این کارها فقط با تکیه بر اعتبارات دولتی سخت است و مشارکت مردم نیز لازم می باشد.وی گفت: امروز روستایی در استان کرمان وجود ندارد که مردم در اجرای طرح ها مشارکت نداشته باشند.سلطانی نژاد افزود: بهسازی و نوسازی یکهزار واحد مسکن روستایی را در سیل شهرستان رابر انجام دادیم.وی اظهار کرد: تعداد 900 واحد مسکونی برای خانواده های 2 معلول به بالا و سایر مددجویان کمیته امداد امام خمینی (ره) نیز در دست ساخت است.7429/3028
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www8.irna.ir/fa/News/82197863/</post_url>
<post_date>20160822</post_date>
<post_time>1232</post_time>
<username></username>
<post>
مدیرکل بنیاد مسکن خبر داد: بهسازی و نوسازی 27 هزار مسکن روستایی کرمان در دولت یازدهم کرمان - ایرنا - مدیرکل بنیاد مسکن انقلاب اسلامی استان کرمان گفت: 27 هزار واحد مسکن روستایی استان کرمان در سه سال فعالیت دولت یازدهم، بهسازی و نوسازی شد. به گزارش ایرنا علی اکبر سلطانی نژاد روز دوشنبه در نشست خبری افزود: پنج هزار و 200 روستا در استان کرمان داریم که 2 هزار و 400 روستا از این تعداد بالای 20 خانوار هستند.وی گفت: در فضایی که استان درگیر مبارزه با زمین خواری و بحث هایی همچون حاشیه نشینی بود، کار را شروع کردیم به گونه ای که یکهزار طرح هادی روستایی در این مدت تهیه شد.وی بیان کرد: کمتر استانی پیدا می شود که بتواند طی یک سال این عملکرد را داشته باشد.مدیرکل بنیاد مسکن انقلاب اسلامی استان کرمان افزود: بشدت پیگیر هستیم، بتوانیم برای تمامی روستاهای استان و حتی سکونت گاه ها طرح هادی تهیه کنیم.وی گفت: در این دولت طرح توسعه پایدار منظومه های روستایی در تمام ارکان نظام برنامه ریزی کشور جا افتاده است و در این طرح استفاده از ظرفیت مجموعه های روستایی که تعاملات تاریخی داشته، در دستور کار قرار دارد.سلطانی نژاد با بیان اینکه 9 استان در کشور برای اجرای این طرح به عنوان پایلوت انتخاب شده اند افزود: کرمان تنها استانی است که 2 منطقه را به عنوان پایلوت شروع می کند.وی با اشاره به مشکلات ملکی روستاها گفت: مشکلات ملکی روستاها متولی نداشت و در واقع روستاییان به این خدمت دسترسی نداشتند.وی افزود: تاکنون در روستاهای استان 130 هزار فقره سند مالکیت به مردم داده شده است.مدیرکل بنیاد مسکن انقلاب اسلامی استان کرمان با اشاره به مشکلات مالی موجود در اجرای طرح هادی عنوان کرد: انجام این کارها فقط با تکیه بر اعتبارات دولتی سخت است و مشارکت مردم نیز لازم می باشد.وی گفت: امروز روستایی در استان کرمان وجود ندارد که مردم در اجرای طرح ها مشارکت نداشته باشند.سلطانی نژاد افزود: بهسازی و نوسازی یکهزار واحد مسکن روستایی را در سیل شهرستان رابر انجام دادیم.وی اظهار کرد: تعداد 900 واحد مسکونی برای خانواده های 2 معلول به بالا و سایر مددجویان کمیته امداد امام خمینی (ره) نیز در دست ساخت است.7429/3028
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
