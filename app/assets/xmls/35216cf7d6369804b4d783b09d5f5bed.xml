<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>اعلام آمادگی پوتین برای میزبانی دیدار نتانیاهو و عباس</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731617/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-%D9%BE%D9%88%D8%AA%DB%8C%D9%86-%D8%A8%D8%B1%D8%A7%DB%8C-%D9%85%DB%8C%D8%B2%D8%A8%D8%A7%D9%86%DB%8C-%D8%AF%DB%8C%D8%AF%D8%A7%D8%B1-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%88-%D8%B9%D8%A8%D8%A7%D8%B3</topic_url>
<topic_text>
اعلام آمادگی پوتین برای میزبانی دیدار نتانیاهو و عباس رئیس جمهور مصر از آمادگی همتای روسی خود برای میزبانی دیدار رئیس تشکیلات خودگردان فلسطین و نخست وزیر رژیم صهیونیستی خبر داد. به گزارش خبرگزاری بسیج به نقل از شبکه خبری فلسطین الیوم، عبدالفتاح السیسی روز گذشته گفت که ولادیمیر پوتین رئیس جمهور روسیه برای میزبانی دیدار «محمود عباس» و «بنیامین نتانیاهو» اعلام آمادگی کرده است. السیسی که در جمع سردبیران روزنامه های ملی مصر سخن می گفت، تاکید کرد: همه برای مشارکت در پیشبرد روند صلح که کلید ثبات در منطقه است، دعوت هستند و ضروری است که آشتی ملی بین تشکیلات خودگردان و حماس نیز فراهم شود تا تلاش های واقعی برای تشکیل دولت فلسطین صورت گیرد. السیسی همچنین اظهار داشت که طرف اسرائیلی هر روز بیشتر به اهمیت صلح پی می‌برد. نتانیاهو خواستار نشست بدون پیش شرط شد بنیامین نتانیاهو نخست وزیر رژیم صهیونیستی خواستار برگزاری نشست بدون پیش شرط با «محمود عباس» رئیس تشکیلات خودگردان فلسطین به منظور احیای روند سازش شد. رادیو رژیم صهیونیستی گزارش داد که دفتر نخست وزیری این رژیم با صدور بیانیه‌ای با اشاره به اینکه نتانیاهو خواهان برگزاری نشست بدون پیش‌شرط با عباس است، مدعی شد: عباس سالهاست که با این پیشنهاد مخالفت می‌کند با وجود اینکه دیدار مستقیم تنها چیزی است که می‌تواند به پیشبرد روند صلح کمک کند. برخی گزارش ها حاکی از آن است که رژیم صهیونیست با برگزاری جلسه مقدماتی با طرف فلسطینی جهت زمینه‌سازی دیدار نتانیاهو و عباس مخالفت کرده است. دفتر نتانیاهو در این باره تاکید کرد: برگزاری نشست های مقدماتی بی‌فایده است و طرف فلسطینی از این دیدارها برای تعیین پیش شرط هایی که هیچ سودی ندارد، استفاده می کند. مذاکرات سازش میان رژیم صهیونیستی و تشکیلات خودگردان فلسطینی در آوریل 2014 به علت اختلاف درباره ادامه فعالیت های شهرک سازی این رژیم در کرانه باختری اشغالی و بخش شرقی بیت المقدس اشغالی، شکست خورد. مذاکرات سه جانبه صلح بین تشکیلات خودگردان فلسطین و رژیم صهیونیستی با محوریت آمریکا در چندین دور برگزار شد، اما ادامه شهرک‌سازیهای غیر قانونی صهیونیست ها در سرزمین های اشغالی و همچنین خلف وعده مقام های این رژیم در آزاد کردن شماری از فلسطینیان در بند باعث شد که مذاکرات صلح بار دیگر با شکست روبرو شود. آمریکا در حالی محوریت مذاکرات صلح بین فلسطینی ها و رژیم صهیونیستی را برعهده گرفت که تا کنون 43 قطعنامه شورای امنیت در محکومیت اقدامات این رژیم اشغالگر علیه مردم مظلوم فلسطین را وتو کرده و در بسیاری از نشست بین المللی دیگر با اعمال نفوذ مانع از احقاق حقوق فلسطینی ها شده است. این در حالی است که فرانسه اخیرا از طرح ابتکاری برای برگزاری کنفرانس بین‌المللی احیای روند سازش بین تشکیلات خودگردان و رژیم صهیونیستی خبر داد و اعلام کرد که در صورت شکست این مذاکرات، پاریس احتمالا دولت فلسطین را به رسمیت خواهد شناخت. در همین رابطه جنبش حماس در بیانیه‌ای که در سایت این جنبش قرار گرفت، تاکید کرد که طرح سازش فرانسه برای ملت فلسطین و منافع ملی آن زیان آور است و در واقع تلاشی برای احیای مذاکرات شکست خورده با رژیم اشغالگر و دور زدن انتفاضه قهرمانانه در کرانه باختری و قدس اشغالی است. این جنبش دلیل مخالفت خود را خطرات این طرح به خصوص حذف حق فلسطینیان در قدس و بازگشت آوارگان فلسطینی برشمرد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731617/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-%D9%BE%D9%88%D8%AA%DB%8C%D9%86-%D8%A8%D8%B1%D8%A7%DB%8C-%D9%85%DB%8C%D8%B2%D8%A8%D8%A7%D9%86%DB%8C-%D8%AF%DB%8C%D8%AF%D8%A7%D8%B1-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%88-%D8%B9%D8%A8%D8%A7%D8%B3</post_url>
<post_date>20160822</post_date>
<post_time>0704</post_time>
<username>info@basijnews.ir</username>
<post>
اعلام آمادگی پوتین برای میزبانی دیدار نتانیاهو و عباس رئیس جمهور مصر از آمادگی همتای روسی خود برای میزبانی دیدار رئیس تشکیلات خودگردان فلسطین و نخست وزیر رژیم صهیونیستی خبر داد. به گزارش خبرگزاری بسیج به نقل از شبکه خبری فلسطین الیوم، عبدالفتاح السیسی روز گذشته گفت که ولادیمیر پوتین رئیس جمهور روسیه برای میزبانی دیدار «محمود عباس» و «بنیامین نتانیاهو» اعلام آمادگی کرده است. السیسی که در جمع سردبیران روزنامه های ملی مصر سخن می گفت، تاکید کرد: همه برای مشارکت در پیشبرد روند صلح که کلید ثبات در منطقه است، دعوت هستند و ضروری است که آشتی ملی بین تشکیلات خودگردان و حماس نیز فراهم شود تا تلاش های واقعی برای تشکیل دولت فلسطین صورت گیرد. السیسی همچنین اظهار داشت که طرف اسرائیلی هر روز بیشتر به اهمیت صلح پی می‌برد. نتانیاهو خواستار نشست بدون پیش شرط شد بنیامین نتانیاهو نخست وزیر رژیم صهیونیستی خواستار برگزاری نشست بدون پیش شرط با «محمود عباس» رئیس تشکیلات خودگردان فلسطین به منظور احیای روند سازش شد. رادیو رژیم صهیونیستی گزارش داد که دفتر نخست وزیری این رژیم با صدور بیانیه‌ای با اشاره به اینکه نتانیاهو خواهان برگزاری نشست بدون پیش‌شرط با عباس است، مدعی شد: عباس سالهاست که با این پیشنهاد مخالفت می‌کند با وجود اینکه دیدار مستقیم تنها چیزی است که می‌تواند به پیشبرد روند صلح کمک کند. برخی گزارش ها حاکی از آن است که رژیم صهیونیست با برگزاری جلسه مقدماتی با طرف فلسطینی جهت زمینه‌سازی دیدار نتانیاهو و عباس مخالفت کرده است. دفتر نتانیاهو در این باره تاکید کرد: برگزاری نشست های مقدماتی بی‌فایده است و طرف فلسطینی از این دیدارها برای تعیین پیش شرط هایی که هیچ سودی ندارد، استفاده می کند. مذاکرات سازش میان رژیم صهیونیستی و تشکیلات خودگردان فلسطینی در آوریل 2014 به علت اختلاف درباره ادامه فعالیت های شهرک سازی این رژیم در کرانه باختری اشغالی و بخش شرقی بیت المقدس اشغالی، شکست خورد. مذاکرات سه جانبه صلح بین تشکیلات خودگردان فلسطین و رژیم صهیونیستی با محوریت آمریکا در چندین دور برگزار شد، اما ادامه شهرک‌سازیهای غیر قانونی صهیونیست ها در سرزمین های اشغالی و همچنین خلف وعده مقام های این رژیم در آزاد کردن شماری از فلسطینیان در بند باعث شد که مذاکرات صلح بار دیگر با شکست روبرو شود. آمریکا در حالی محوریت مذاکرات صلح بین فلسطینی ها و رژیم صهیونیستی را برعهده گرفت که تا کنون 43 قطعنامه شورای امنیت در محکومیت اقدامات این رژیم اشغالگر علیه مردم مظلوم فلسطین را وتو کرده و در بسیاری از نشست بین المللی دیگر با اعمال نفوذ مانع از احقاق حقوق فلسطینی ها شده است. این در حالی است که فرانسه اخیرا از طرح ابتکاری برای برگزاری کنفرانس بین‌المللی احیای روند سازش بین تشکیلات خودگردان و رژیم صهیونیستی خبر داد و اعلام کرد که در صورت شکست این مذاکرات، پاریس احتمالا دولت فلسطین را به رسمیت خواهد شناخت. در همین رابطه جنبش حماس در بیانیه‌ای که در سایت این جنبش قرار گرفت، تاکید کرد که طرح سازش فرانسه برای ملت فلسطین و منافع ملی آن زیان آور است و در واقع تلاشی برای احیای مذاکرات شکست خورده با رژیم اشغالگر و دور زدن انتفاضه قهرمانانه در کرانه باختری و قدس اشغالی است. این جنبش دلیل مخالفت خود را خطرات این طرح به خصوص حذف حق فلسطینیان در قدس و بازگشت آوارگان فلسطینی برشمرد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
