<?xml version="1.0" encoding="UTF-8"?>
<document>
<type>mainstream</type>
<forum>http://dlalejdis.pl/rss.xml</forum>
<forum_title></forum_title>
<discussion_title>„Piękny Sekret” – recenzja</discussion_title>
<language>polish</language>
<gmt_offset></gmt_offset>
<topic_url>http://dlalejdis.pl/artykuly/piekny_sekret_recenzja</topic_url>
<topic_text>
  Romans osób z „dwóch różnych światów” Ona przebojowa i wyzwolona, on spokojny i sceptyczny. Czy relacja tych dwojga może być fascynującym doświadczeniem?Ruby Miller to młoda inżynier, która jako stażystka dopiero rozpoczyna swoją karierę w prestiżowej firmie technologicznej. Dziewczyna jest błyskotliwa, pewna siebie i zawsze mówiąca wprost o swoich oczekiwaniach. W firmie Richarson-Corbett Consulting szybko zostaje doceniona i wysłana w delegację do Nowego Jorku. Towarzyszem jej wyjazdu okazuje się być Niall Stella, wiceprezes dyrektora planowania. Ruby czuje się zakłopotana, gdyż podkochuje się w Niallu, który działa na nią – przebojową i wyzwoloną kobietę - onieśmielająco, a wręcz paraliżująco.Wspólny wyjazd nieco zbliża do siebie dwojga, jednak roztrzepana Ruby nieustannie popełnia gafy przy Niallu. Z czasem dziewczyna staje się bardziej odważna, i chce przejąć kontrolę nad znajomością ze spokojnym Niallem, który ma pewne problemy z kobietami…„ Piękny Sekret ” to pozycja balansująca między romansem a literaturą erotyczną. Pojawiają się tu narracje i dialogi o tematach erotycznych, jednak książka nie jest (w przeciwieństwie do innych znanych publikacji) wulgarna. Dużym plusem dla autorki Christiny Lauren jest ciekawa kreacja bohaterów. Ruby jest wulkanem energii, osobą dowodzącą w zawiązku z Niallem, który z kolei jest sceptyczny i wycofany w bliższych relacjach. Ciekawie został ukazany proces nawiązywania bliższej relacji dwojga osób z zupełnie „różnych światów”. Narracje z opisami przeżyć bohaterów także przemawiają na korzyść książki. Nie zachwyciły mnie jednak dialogi, które w zasadzie cechuje powtarzalność. Tytuł „ Piękny Sekret ” wydaje się intrygujący, jednak nie zauważyłam w tej publikacji jakichś szczególnych sekretów, stąd wydaje mi się dość infantylny.Reasumując – do plusów należy kreacja bohaterów, narracje z opisami ich przeżyć, a do minusów powtarzalność treści dialogów oraz dość płytki przekaz. Książkę czytało mi się dosyć przyjemnie, jednak nic szczególnego nie przykuło mojej uwagi. „ Piękny Sekret ” oceniłabym jako publikację - przyjemną, acz bez konkretnego przekazu - czyli przeciętną. Ewelina Grzesiuk „Piękny Sekret”, Christina Lauren, wyd. Zysk i S-ka, Poznań 2016 REKLAMA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dlalejdis.pl/artykuly/piekny_sekret_recenzja</post_url>
<post_date>20160822</post_date>
<post_time>0802</post_time>
<username></username>
<post>
  Romans osób z „dwóch różnych światów” Ona przebojowa i wyzwolona, on spokojny i sceptyczny. Czy relacja tych dwojga może być fascynującym doświadczeniem?Ruby Miller to młoda inżynier, która jako stażystka dopiero rozpoczyna swoją karierę w prestiżowej firmie technologicznej. Dziewczyna jest błyskotliwa, pewna siebie i zawsze mówiąca wprost o swoich oczekiwaniach. W firmie Richarson-Corbett Consulting szybko zostaje doceniona i wysłana w delegację do Nowego Jorku. Towarzyszem jej wyjazdu okazuje się być Niall Stella, wiceprezes dyrektora planowania. Ruby czuje się zakłopotana, gdyż podkochuje się w Niallu, który działa na nią – przebojową i wyzwoloną kobietę - onieśmielająco, a wręcz paraliżująco.Wspólny wyjazd nieco zbliża do siebie dwojga, jednak roztrzepana Ruby nieustannie popełnia gafy przy Niallu. Z czasem dziewczyna staje się bardziej odważna, i chce przejąć kontrolę nad znajomością ze spokojnym Niallem, który ma pewne problemy z kobietami…„ Piękny Sekret ” to pozycja balansująca między romansem a literaturą erotyczną. Pojawiają się tu narracje i dialogi o tematach erotycznych, jednak książka nie jest (w przeciwieństwie do innych znanych publikacji) wulgarna. Dużym plusem dla autorki Christiny Lauren jest ciekawa kreacja bohaterów. Ruby jest wulkanem energii, osobą dowodzącą w zawiązku z Niallem, który z kolei jest sceptyczny i wycofany w bliższych relacjach. Ciekawie został ukazany proces nawiązywania bliższej relacji dwojga osób z zupełnie „różnych światów”. Narracje z opisami przeżyć bohaterów także przemawiają na korzyść książki. Nie zachwyciły mnie jednak dialogi, które w zasadzie cechuje powtarzalność. Tytuł „ Piękny Sekret ” wydaje się intrygujący, jednak nie zauważyłam w tej publikacji jakichś szczególnych sekretów, stąd wydaje mi się dość infantylny.Reasumując – do plusów należy kreacja bohaterów, narracje z opisami ich przeżyć, a do minusów powtarzalność treści dialogów oraz dość płytki przekaz. Książkę czytało mi się dosyć przyjemnie, jednak nic szczególnego nie przykuło mojej uwagi. „ Piękny Sekret ” oceniłabym jako publikację - przyjemną, acz bez konkretnego przekazu - czyli przeciętną. Ewelina Grzesiuk „Piękny Sekret”, Christina Lauren, wyd. Zysk i S-ka, Poznań 2016 REKLAMA
</post>
<signature>

</signature>
<external_links>

</external_links>
<country>PL</country>
<main_image>http://dlalejdis.pl/media/artykul/kultura/literatura/zysk/piekny_sekret.jpg</main_image>
</document>
