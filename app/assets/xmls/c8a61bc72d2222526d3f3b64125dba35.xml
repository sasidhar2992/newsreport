<?xml version="1.0" encoding="UTF-8"?>
<document>
<type>mainstream</type>
<forum>http://www.automarket.ro/rss</forum>
<forum_title>AutoMarket</forum_title>
<discussion_title>Cabrioletul de vis al cărui preț nu contează: Lamborghini Centenario Roadster costă 2.000. ...</discussion_title>
<language>romanian</language>
<gmt_offset></gmt_offset>
<topic_url>http://www.automarket.ro/stiri/cabrioletul-de-vis-al-carui-pret-nu-conteaza-lamborghini-centenario-72851.html</topic_url>
<topic_text>
1 2 3 4 5 6 7 8 Lamborghini Centenario Roadster, prezentat oficial în weekend-ul care tocmai se încheie, este o mașină care pare ceea ce englezii numesc &quot;Instant Classic&quot;: un model de colecție cu un preț fabulos și produs în număr limitat de exemplare. Newsletter Eşti curios de ceea ce se întâmplă în lumea auto? Îţi trimitem ştirile zilei direct pe e-mail. După ce în luna martie am văzut în carne și oase noul Lamborghini Centenario , un model special construit de italieni pentru a celebra cei 100 de ani trecuți de la nașterea lui Feruccio Lamborghini , marca de lângă Bologna a prezentat în weekend-ul care tocmai s-a încheiat versiunea Roadster a acestei mașini aniversare. Iar datele importante legate de producția noului Lamborghini Centenario Roadster sunt identice cu cele ale fratelui coupe: 20 de exemplare produse, toate vândute clienților încă dinainte ca mașina să fie prezentată oficial. 
Altfel spus, dacă vă uitați cu jind la aceste imagini, o faceți degeaba. Singurul loc în care veți putea admira de aproape modelul în carne și oase va fi probabil la noul Muzeu Lamborghini din Sant&apos;Agata Bolognese, dar asta peste câțiva ani buni, când mașina se va transforma din raritate într-o clasică al cărei preț a crescut de câteva ori față de lansare. Esential 770 de cai putere dezvoltă motorul V12 de sub capota lui Lamborghini Centenario Roadster. 2 milioane de euro este prețul de achiziție al unui exemplar. 20 de bucăți va produce Lamborghini. Toate sunt deja cumpărate. Apropo de preț, clienții care deja au semnat lista de comenzi au fost nevoiți să scoată din conturi câte 2.000.000 de euro pentru modelul care sub capotă vine cu un motor V12 de 770 CP care reușește să ducă modelul italian în 2.9 secunde de la 0 la 100 km/h. Conform cifrelor oficiale oferite de Lamborghini, viteza maximă este de 350 km/h, iar frânarea 100-0 are loc în doar 31 de metri. Cutia secvențială cu 7 trepte trimite cuplul către toate cele patru roți, iar direcția este de asemenea integrală, pentru ca cei 20 de clienți să beneficieze de o manevrabilitate de top.
Construit pe platforma tehnică a lui Aventador, modelul V12 din gama Lambo (Huracan e modelul V10 al familiei), noul Centenario Roadster preia elementele estetice ale variantei aniversare coupe, dar transformă povestea într-una care se scrie sub cerul liber. Culoarea exterioară argintie mată a mașinii, dezvoltată special și în exclusivitate pentru Roadster, se numește oficial Argento Centenario, iar interiorul poate fi comandat în două versiuni de culoare a pielii care acoperă întreg habitaclul: Terra din California (crem Alcantara) și Bianco Polar. Evident, clienții pot să-și aleagă ce nuanțe își doresc pentru această mașină, programul de personalizare Ad Personam, dezvoltat de Lambo începând de anul trecut, punând la dispoziția clienților implicit o caroserie care nu utilizează vopsea, ci lasă fibra de carbon a caroseriei expusă. 
Construit prin utilizarea masivă a fibrei de carbon, modelul italian adună 1570 de kilograme, valoare care oferă un raport masă/putere de 2.04 kilograme/CP.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.automarket.ro/stiri/cabrioletul-de-vis-al-carui-pret-nu-conteaza-lamborghini-centenario-72851.html</post_url>
<post_date>20160822</post_date>
<post_time>0509</post_time>
<username>Mircea Meşter</username>
<post>
1 2 3 4 5 6 7 8 Lamborghini Centenario Roadster, prezentat oficial în weekend-ul care tocmai se încheie, este o mașină care pare ceea ce englezii numesc &quot;Instant Classic&quot;: un model de colecție cu un preț fabulos și produs în număr limitat de exemplare. Newsletter Eşti curios de ceea ce se întâmplă în lumea auto? Îţi trimitem ştirile zilei direct pe e-mail. După ce în luna martie am văzut în carne și oase noul Lamborghini Centenario , un model special construit de italieni pentru a celebra cei 100 de ani trecuți de la nașterea lui Feruccio Lamborghini , marca de lângă Bologna a prezentat în weekend-ul care tocmai s-a încheiat versiunea Roadster a acestei mașini aniversare. Iar datele importante legate de producția noului Lamborghini Centenario Roadster sunt identice cu cele ale fratelui coupe: 20 de exemplare produse, toate vândute clienților încă dinainte ca mașina să fie prezentată oficial. 
Altfel spus, dacă vă uitați cu jind la aceste imagini, o faceți degeaba. Singurul loc în care veți putea admira de aproape modelul în carne și oase va fi probabil la noul Muzeu Lamborghini din Sant&apos;Agata Bolognese, dar asta peste câțiva ani buni, când mașina se va transforma din raritate într-o clasică al cărei preț a crescut de câteva ori față de lansare. Esential 770 de cai putere dezvoltă motorul V12 de sub capota lui Lamborghini Centenario Roadster. 2 milioane de euro este prețul de achiziție al unui exemplar. 20 de bucăți va produce Lamborghini. Toate sunt deja cumpărate. Apropo de preț, clienții care deja au semnat lista de comenzi au fost nevoiți să scoată din conturi câte 2.000.000 de euro pentru modelul care sub capotă vine cu un motor V12 de 770 CP care reușește să ducă modelul italian în 2.9 secunde de la 0 la 100 km/h. Conform cifrelor oficiale oferite de Lamborghini, viteza maximă este de 350 km/h, iar frânarea 100-0 are loc în doar 31 de metri. Cutia secvențială cu 7 trepte trimite cuplul către toate cele patru roți, iar direcția este de asemenea integrală, pentru ca cei 20 de clienți să beneficieze de o manevrabilitate de top.
Construit pe platforma tehnică a lui Aventador, modelul V12 din gama Lambo (Huracan e modelul V10 al familiei), noul Centenario Roadster preia elementele estetice ale variantei aniversare coupe, dar transformă povestea într-una care se scrie sub cerul liber. Culoarea exterioară argintie mată a mașinii, dezvoltată special și în exclusivitate pentru Roadster, se numește oficial Argento Centenario, iar interiorul poate fi comandat în două versiuni de culoare a pielii care acoperă întreg habitaclul: Terra din California (crem Alcantara) și Bianco Polar. Evident, clienții pot să-și aleagă ce nuanțe își doresc pentru această mașină, programul de personalizare Ad Personam, dezvoltat de Lambo începând de anul trecut, punând la dispoziția clienților implicit o caroserie care nu utilizează vopsea, ci lasă fibra de carbon a caroseriei expusă. 
Construit prin utilizarea masivă a fibrei de carbon, modelul italian adună 1570 de kilograme, valoare care oferă un raport masă/putere de 2.04 kilograme/CP.
</post>
<signature>

</signature>
<external_links>

</external_links>
<country>RO</country>
<main_image>http://static.automarket.ro/img/auto_resized/db/article/072/851/896752l-290x0-w-5833815c.jpg</main_image>
</document>
