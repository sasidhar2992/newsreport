<?xml version="1.0" encoding="UTF-8"?>
<document>
<type>mainstream</type>
<forum>http://rss.in.gr/feed/news/</forum>
<forum_title>RSS: Ειδήσεις</forum_title>
<discussion_title>Σε θέσεις μάχης εν όψει ΔΕΘ κυβέρνηση και ΝΔ</discussion_title>
<language>greek</language>
<gmt_offset></gmt_offset>
<topic_url>http://news.in.gr/greece/article/?aid=1500096638</topic_url>
<topic_text>
Δημοσίευση: 22 Αυγ. 2016, 11:00 Μετωπική στη Θεσσαλονίκη Σε θέσεις μάχης εν όψει ΔΕΘ κυβέρνηση και ΝΔ (Φωτογραφία: ΑΠΕ ) Εκτύπωση Αθήνα 
Με τα συμπεράσματα της Συνόδου του ευρωπαϊκού Νότου υπό μάλης, ο πρωθυπουργός θα εμφανιστεί την επομένη (10 Σεπτεμβρίου) στη ΔΕΘ προβάλλοντας την εικόνα ενός σημαντικού παίκτη στο ευρωπαϊκό στερέωμα. 
Σύμφωνα με Τα Νέα , η κίνηση θα συνδυστεί με σκληρή επίθεση στην εγχώρια αντιπολίτευση καθώς έχει ήδη αποφασιστεί η κυβέρνηση να μην κινηθεί αμυντικά στη Θεσσαλονίκη. 
Οι λεπτομέρειες της μάχης της ΔΕΘ, πάντως, ιδίως ως προς τους οικονομικούς άξονες, θα αρχίσουν από σήμερα, Δευτέρα, να εξετάζονται στο πρωθυπουργικό επιτελείο ενώ είναι ανοικτό το ενδεχόμενο να συνεδριάσει εντός της εβδομάδας και το Υπουργικό Συμβούλιο, το οποίο θα σηματοδοτήσει την φθινοπωρινή αντεπίθεση της κυβέρνησης. Την ίδια ώρα, με τη βεβαιότητα ότι η κυβέρνηση θα βγει εκτός ορίων και θα καταφύγει ακόμη και σε χτυπήματα κάτω από τη ζώνη προκειμένου να αποφύγει μια τελειωτική καθίζηση των ποσοστών της, η ΝΔ κινείται εξετάζοντας το δικό της πλάνο για τη ΔΕΘ. Στη νέα έδρα της Οδού Πειραιώς ο Κυριάκος Μητσοτάκης ξεκινά από σήμερα τον δικό του μαραθώνιο συσκέψεων με το κομματικό επιτελείο και επαφών με παραγωγικούς φορείς προκειμένου να οριστικοποιηθούν οι άξονες του νέου - κυβερνητικού, όπως χαρακτηριστικά τονίζεται - προγράμματος που θα παρουσιάσει από το βήμα της Διεθνούς Εκθεσης το τρίτο Σαββατοκύριακο του Σεπτεμβρίου. Newsroom ΔΟΛ
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://news.in.gr/greece/article/?aid=1500096638</post_url>
<post_date>20160822</post_date>
<post_time>0800</post_time>
<username></username>
<post>
Δημοσίευση: 22 Αυγ. 2016, 11:00 Μετωπική στη Θεσσαλονίκη Σε θέσεις μάχης εν όψει ΔΕΘ κυβέρνηση και ΝΔ (Φωτογραφία: ΑΠΕ ) Εκτύπωση Αθήνα 
Με τα συμπεράσματα της Συνόδου του ευρωπαϊκού Νότου υπό μάλης, ο πρωθυπουργός θα εμφανιστεί την επομένη (10 Σεπτεμβρίου) στη ΔΕΘ προβάλλοντας την εικόνα ενός σημαντικού παίκτη στο ευρωπαϊκό στερέωμα. 
Σύμφωνα με Τα Νέα , η κίνηση θα συνδυστεί με σκληρή επίθεση στην εγχώρια αντιπολίτευση καθώς έχει ήδη αποφασιστεί η κυβέρνηση να μην κινηθεί αμυντικά στη Θεσσαλονίκη. 
Οι λεπτομέρειες της μάχης της ΔΕΘ, πάντως, ιδίως ως προς τους οικονομικούς άξονες, θα αρχίσουν από σήμερα, Δευτέρα, να εξετάζονται στο πρωθυπουργικό επιτελείο ενώ είναι ανοικτό το ενδεχόμενο να συνεδριάσει εντός της εβδομάδας και το Υπουργικό Συμβούλιο, το οποίο θα σηματοδοτήσει την φθινοπωρινή αντεπίθεση της κυβέρνησης. Την ίδια ώρα, με τη βεβαιότητα ότι η κυβέρνηση θα βγει εκτός ορίων και θα καταφύγει ακόμη και σε χτυπήματα κάτω από τη ζώνη προκειμένου να αποφύγει μια τελειωτική καθίζηση των ποσοστών της, η ΝΔ κινείται εξετάζοντας το δικό της πλάνο για τη ΔΕΘ. Στη νέα έδρα της Οδού Πειραιώς ο Κυριάκος Μητσοτάκης ξεκινά από σήμερα τον δικό του μαραθώνιο συσκέψεων με το κομματικό επιτελείο και επαφών με παραγωγικούς φορείς προκειμένου να οριστικοποιηθούν οι άξονες του νέου - κυβερνητικού, όπως χαρακτηριστικά τονίζεται - προγράμματος που θα παρουσιάσει από το βήμα της Διεθνούς Εκθεσης το τρίτο Σαββατοκύριακο του Σεπτεμβρίου. Newsroom ΔΟΛ
</post>
<signature>

</signature>
<external_links>

</external_links>
<country>GR</country>
<main_image>http://static.in.gr/webstatic/7ECB4E5A240B9454D8841F6C093BADC4.jpg</main_image>
</document>
