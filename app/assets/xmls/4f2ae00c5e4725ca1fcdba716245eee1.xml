<?xml version="1.0" encoding="UTF-8"?>
<document>
<type>mainstream</type>
<forum>http://www.metronieuws.nl//rss.xml</forum>
<forum_title>metronieuws.nl</forum_title>
<discussion_title>Belgen vonden Abdeslam pas na hulp van Amerikanen</discussion_title>
<language>dutch</language>
<gmt_offset></gmt_offset>
<topic_url>http://www.metronieuws.nl/nieuws/binnenland/2016/08/belgen-vonden-abdeslam-pas-na-hulp-van-amerikanen</topic_url>
<topic_text>
Belgen vonden Abdeslam pas na hulp van Amerikanen  49 door Wouter van Loon Salah Abdeslam. Foto: AFP 
Maandenlang hield Salah Abdeslam, de terrorist die betrokken was bij de aanslagen in Parijs, zich schuil in Brussel. De Belgische inlichtingendiensten konden Abdeslam niet vinden, en pas nadat de hulp van de Amerikaanse inlichtingendienst NSA was ingeroepen, kwam er een doorbraak. 
Dat meldt Buzzfeed op basis van anonieme bronnen binnen de Belgische opsporingsdiensten. Eerder was al bekend dat Abdeslam kon worden opgespoord omdat hij zo dom was om zijn mobiele telefoon te gebruiken, maar nu zijn er veel meer details bekend. 
Lees ook: Abdeslam krijgt eigen fitnessruimte in cel Begrafenis van terrorist 
Zo wisten we nog niet hoe de veiligheidsdiensten er achter kwamen dat de bewuste telefoon bij Abdeslam hoorde. Daar kwamen de inlichtingendiensten achter na de begrafenis van Chakib Akrouh, één van de andere leden van de terreurcel. Chakib Akrouh, op wiens begrafenis waardevolle informatie werd verzameld. Foto: AFP 
Akrouh kwam enkele dagen na de aanslagen in Parijs om het leven bij een confrontatie met de politie. In de klopjacht naar de daders viel de Franse politie een appartement binnen, en Akrouh blies zichzelf daar op. De familie besloot een begrafenis voor hem te organiseren. De Belgische inlichtingendiensten zagen de begrafenis als mooie aanleiding om informatie in te winnen over de terroristencel, en vroegen de NSA om zo veel mogelijk data te verzamelen. Filmpje verstuurd 
Zo werd er onder meer geregistreerd welke telefoons er op de begrafenis aanwezig waren. De Belgische inlichtingendiensten konden dat niet zelf, zo zegt één van de bronnen tegen Buzzfeed. De Belgen kunnen weliswaar wel zelf met traditionele telefoontaps afluisteren, maar de NSA is veel beter in het verzamelen van grote pakketten data en die omzetten in werkbare inlichtingen, aldus de bron. 
Op die manier was de geheime dienst in staat om de terreurcel in kaart te brengen. Niet alleen van de leden van de cel die op de begrafenis aanwezig waren, maar ook andere leden konden worden opgespoord. Zo herkenden de agenten één van de aanwezigen als een kennis van Abdeslam. „We zagen dat hij met zijn smartphone aan het filmen was. Het was erg aannemelijk dat hij dat filmpje naar iemand zou sturen.&quot; Arrestatie 
Op 15 maart viel de Belgische politie op basis van de informatie die door de NSA werd verzameld een appartement in het Brusselse Vorst binnen. Dat liep uit tot een vuurgevecht, waarbij één van de verdachten werd gedood. Abdeslam kon samen met medeverdachte Mohamed Abrini ontsnappen via het dak. 
Maar de inlichtingendiensten wisten dat ze de terroristen op de hielen zaten. Het netwerk van de twee was na de aanslagen in Parijs flink ingekrompen. Ze belden een vriend, waar ze een tijd mochten onderduiken. De Belgische veiligheidsdiensten wist Abdeslam korte tijd later in Molenbeek op te pakken. Abdeslam waarschuwde voor aanslag 
Desondanks waren er grote zorgen: Najim Laachraoui, de man die de bommen voor de aanslagen in Parijs maakte, liep nog vrij rond. En ook de broers Khalid and Brahim el-Bakraoui waren nog op vrije voeten. Maar de veiligheidsdiensten hopen met de vangst van Abdeslam ook hen op te pakken. 
Lees ook: Dit zijn alle jihadisten van de Brusselse terreurcel 
Dat lijkt goed te gaan: Abdeslam werkt mee, hij identificeert zijn drie kameraden op foto&apos;s. Hij waarschuwt bovendien: er zit een aanslag in Brussel aan te komen. Die zou plaatsvinden op de dag na pasen - dat duurde op dat moment nog twee weken. Drie daders van de aanslagen in Brussel. Foto: AFP 
Maar al vier dagen na de arrestatie van Abdeslam vindt de aanslag plaats - mogelijk is de actie vervroegd omdat de terroristen bang waren dat Abdeslam zou gaan praten. Daarbij blazen de broers Bakraoui en Laachraoui zichzelf op. Wel arrestatie in Nederland 
De aanslag in Brussel kan niet worden voorkomen, maar er werd rond delfde tijd wel een andere cel opgerold. In Frankrijk, Duitsland en België vonden in maart verschillende acties plaats, waarbij wordt geclaimd dat een grote aanslag is voorkomen. Zo werd in Frankrijk Reda Kriket opgepakt, en ook in Nederland werd een terreurverdachte gepakt die een vriend van Kriket zou zijn. 
Buzzfeed kon niet bevestigd krijgen dat de inlichtingen die de Belgen en Amerikanen verzamelden, aanleiding waren voor deze arrestaties.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.metronieuws.nl/nieuws/binnenland/2016/08/belgen-vonden-abdeslam-pas-na-hulp-van-amerikanen</post_url>
<post_date>20160822</post_date>
<post_time>0749</post_time>
<username>Wouter van Loon</username>
<post>
Belgen vonden Abdeslam pas na hulp van Amerikanen  49 door Wouter van Loon Salah Abdeslam. Foto: AFP 
Maandenlang hield Salah Abdeslam, de terrorist die betrokken was bij de aanslagen in Parijs, zich schuil in Brussel. De Belgische inlichtingendiensten konden Abdeslam niet vinden, en pas nadat de hulp van de Amerikaanse inlichtingendienst NSA was ingeroepen, kwam er een doorbraak. 
Dat meldt Buzzfeed op basis van anonieme bronnen binnen de Belgische opsporingsdiensten. Eerder was al bekend dat Abdeslam kon worden opgespoord omdat hij zo dom was om zijn mobiele telefoon te gebruiken, maar nu zijn er veel meer details bekend. 
Lees ook: Abdeslam krijgt eigen fitnessruimte in cel Begrafenis van terrorist 
Zo wisten we nog niet hoe de veiligheidsdiensten er achter kwamen dat de bewuste telefoon bij Abdeslam hoorde. Daar kwamen de inlichtingendiensten achter na de begrafenis van Chakib Akrouh, één van de andere leden van de terreurcel. Chakib Akrouh, op wiens begrafenis waardevolle informatie werd verzameld. Foto: AFP 
Akrouh kwam enkele dagen na de aanslagen in Parijs om het leven bij een confrontatie met de politie. In de klopjacht naar de daders viel de Franse politie een appartement binnen, en Akrouh blies zichzelf daar op. De familie besloot een begrafenis voor hem te organiseren. De Belgische inlichtingendiensten zagen de begrafenis als mooie aanleiding om informatie in te winnen over de terroristencel, en vroegen de NSA om zo veel mogelijk data te verzamelen. Filmpje verstuurd 
Zo werd er onder meer geregistreerd welke telefoons er op de begrafenis aanwezig waren. De Belgische inlichtingendiensten konden dat niet zelf, zo zegt één van de bronnen tegen Buzzfeed. De Belgen kunnen weliswaar wel zelf met traditionele telefoontaps afluisteren, maar de NSA is veel beter in het verzamelen van grote pakketten data en die omzetten in werkbare inlichtingen, aldus de bron. 
Op die manier was de geheime dienst in staat om de terreurcel in kaart te brengen. Niet alleen van de leden van de cel die op de begrafenis aanwezig waren, maar ook andere leden konden worden opgespoord. Zo herkenden de agenten één van de aanwezigen als een kennis van Abdeslam. „We zagen dat hij met zijn smartphone aan het filmen was. Het was erg aannemelijk dat hij dat filmpje naar iemand zou sturen.&quot; Arrestatie 
Op 15 maart viel de Belgische politie op basis van de informatie die door de NSA werd verzameld een appartement in het Brusselse Vorst binnen. Dat liep uit tot een vuurgevecht, waarbij één van de verdachten werd gedood. Abdeslam kon samen met medeverdachte Mohamed Abrini ontsnappen via het dak. 
Maar de inlichtingendiensten wisten dat ze de terroristen op de hielen zaten. Het netwerk van de twee was na de aanslagen in Parijs flink ingekrompen. Ze belden een vriend, waar ze een tijd mochten onderduiken. De Belgische veiligheidsdiensten wist Abdeslam korte tijd later in Molenbeek op te pakken. Abdeslam waarschuwde voor aanslag 
Desondanks waren er grote zorgen: Najim Laachraoui, de man die de bommen voor de aanslagen in Parijs maakte, liep nog vrij rond. En ook de broers Khalid and Brahim el-Bakraoui waren nog op vrije voeten. Maar de veiligheidsdiensten hopen met de vangst van Abdeslam ook hen op te pakken. 
Lees ook: Dit zijn alle jihadisten van de Brusselse terreurcel 
Dat lijkt goed te gaan: Abdeslam werkt mee, hij identificeert zijn drie kameraden op foto&apos;s. Hij waarschuwt bovendien: er zit een aanslag in Brussel aan te komen. Die zou plaatsvinden op de dag na pasen - dat duurde op dat moment nog twee weken. Drie daders van de aanslagen in Brussel. Foto: AFP 
Maar al vier dagen na de arrestatie van Abdeslam vindt de aanslag plaats - mogelijk is de actie vervroegd omdat de terroristen bang waren dat Abdeslam zou gaan praten. Daarbij blazen de broers Bakraoui en Laachraoui zichzelf op. Wel arrestatie in Nederland 
De aanslag in Brussel kan niet worden voorkomen, maar er werd rond delfde tijd wel een andere cel opgerold. In Frankrijk, Duitsland en België vonden in maart verschillende acties plaats, waarbij wordt geclaimd dat een grote aanslag is voorkomen. Zo werd in Frankrijk Reda Kriket opgepakt, en ook in Nederland werd een terreurverdachte gepakt die een vriend van Kriket zou zijn. 
Buzzfeed kon niet bevestigd krijgen dat de inlichtingen die de Belgen en Amerikanen verzamelden, aanleiding waren voor deze arrestaties.
</post>
<signature>

</signature>
<external_links>

</external_links>
<country>NL</country>
<main_image>http://metronieuws.tcdn.nl/field/image/ea3294cde20596f1a426a1b73a9e3986-1471851042.jpg</main_image>
</document>
