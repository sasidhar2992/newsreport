<?xml version="1.0" encoding="UTF-8"?>
<document>
<type>mainstream</type>
<forum>http://topontiki.gr//rss</forum>
<forum_title></forum_title>
<discussion_title>Γερμανικός Τύπος: «Απειλή» από πράκτορες της Τουρκίας στη Γερμανία</discussion_title>
<language>greek</language>
<gmt_offset></gmt_offset>
<topic_url>http://topontiki.gr/article/182256/germanikos-typos-apeili-apo-praktores-tis-toyrkias-sti-germania</topic_url>
<topic_text>
Εκτύπωση 

Σύμφωνα με την κυριακάτικη έκδοση της εφημερίδας Die Welt η Τουρκία διατηρεί στη Γερμανία ένα τεράστιο δίκτυο πρακτόρων και πληροφοριοδοτών. Η εφημερίδα επικαλείται σχετικές μαρτυρίες γερμανών πολιτικών. 
Σύμφωνα με το σημερινό πρωτοσέλιδο της WELT &quot;οι πράκτορες του Ερντογάν απειλούν&quot; πολίτες τουρκικής καταγωγής που διαμένουν στη Γερμανία. Η εφημερίδα επικαλείται κατ΄αρχήν μαρτυρία του βουλευτή των Πρασίνων Χανς Κρίστιαν Στρέμπελε, ο οποίος κάνει λόγο για &quot;απίστευτες δραστηριότητες της ΜΙΤ&quot; στη χώρα και καλεί τις γερμανικές υπηρεσίες πληροφοριών, αλλά και την αστυνομία να &quot;επανεξετάσουν&quot; τη συνεργασία τους με την Τουρκία. Υποστηρίζει μάλιστα ότι πολύ σύντομα θα θέσει στο ζήτημα και στη γερμανική Βουλή. Για πιθανή αναθεώρηση της συνεργασίας μεταξύ Βερολίνου και Άγκυρας κάνει λόγο και ο χριστιανοδημοκράτης Κλέμεντ Μπίνινγκερ, επικεφαλής κοινοβουλευτικής επιτροπής που είναι επιφορτισμένη με τον έλεγχο των μυστικών υπηρεσιών. &quot;Τα τελευταία γεγονότα στην Τουρκία θα έχουν επιπτώσεις όχι μόνο στην ασφάλεια, αλλά ενδεχομένως και στη μελλοντική συνεργασία ανάμεσα στις υπηρεσίες πληροφοριών&quot;, επισημαίνει. 
Όπως δηλώνει στη WELT γερμανός πολιτικός με ειδίκευση σε θέματα ασφάλειας, ο οποίος πάντως δεν κατονομάζεται, η Τουρκία διαθέτει σήμερα στη Γερμανία ένα εκτεταμένο δίκτυο πρακτόρων και, επιπλέον, ένα δίκτυο με 6.000 πληροφοριοδότες. Αν υποτεθεί ότι όλοι αυτοί παρακολουθούν μόνο τους Τούρκους ή τους πολίτες τουρκικής καταγωγής που διαμένουν στη Γερμανία, τότε θα συμπεραίναμε ότι σε κάθε 500 πολίτες &quot;αντιστοιχεί&quot; ένας πληροφοριοδότης. &quot;Αυτό σημαίνει ότι οι υπηρεσίες δεν δραστηριοποιούνται απλώς, αλλά πλησιάζουν στα όρια της καταστολής&quot; υποστηρίζει ο Έριχ Σμιντ Έενμπομ, ειδικός εμπειρογνώμων σε θέματα μυστικών υπηρεσιών και διευθυντής του Ινστιτούτου Μελετών για την Ειρήνη στο Βάιλχαιμ της Γερμανίας. 
&quot;Μοντέλο Στάζι&quot; από τις τουρκικές υπηρεσίες; 
ατά την εκτίμηση του Έενμπομ &quot;ακόμα και η Στάζι (η διαβόητη μυστική αστυνομία του καθεστώτος της Ανατολικής Γερμανίας) δεν είχε καταφέρει να στήσει ένα τόσο πυκνό δίκτυο πρακτόρων στο έδαφος της Ομοσπονδιακής Γερμανίας&quot;. Σε κάθε περίπτωση, επισημαίνει η WELT, οι δραστηριότητες της ΜΙΤ στη Γερμανία έχουν λάβει ευρύτερο χαρακτήρα απ΄ότι ήταν γνωστό μέχρι σήμερα. 
Σχολιάζοντας το συνολικό πλέγμα των σχέσεων με την Τουρκία, περιλαμβανομένων των πληροφοριών που είδαν πρόσφατα το φως της δημοσιότητας περί &quot;ιδιαίτερης σχέσης&quot; ανάμεσα στην Άγκυρα και σε ισλαμιστικές οργανώσεις στη Συρία και αλλού, ο αρχισυντάκτης της κυριακάτικης WELT Στέφαν Άουστ καταλήγει στο συμπέρασμα ότι &quot;η συμφωνία με την Τουρκία (για το προσφυγικό), που εξ΄αρχής αποτελούσε περισσότερο ευσεβή πόθο παρά ρεαλπολιτίκ, μάλλον αρχίζει να εξανεμίζεται με την πορεία που έχει πάρει ο Ερντογάν. Αυτό που οδήγησε σε σημαντική μείωση του αριθμού των προσφύγων, και εκείνων που δηλώνουν πρόσφυγες, ήταν το δυσάρεστο κλείσιμο της βαλκανικής οδού και όχι η υπόκλιση μπροστά στον Ερντογάν&quot;.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://topontiki.gr/article/182256/germanikos-typos-apeili-apo-praktores-tis-toyrkias-sti-germania</post_url>
<post_date>20160822</post_date>
<post_time>0744</post_time>
<username>makiseft</username>
<post>
Εκτύπωση 

Σύμφωνα με την κυριακάτικη έκδοση της εφημερίδας Die Welt η Τουρκία διατηρεί στη Γερμανία ένα τεράστιο δίκτυο πρακτόρων και πληροφοριοδοτών. Η εφημερίδα επικαλείται σχετικές μαρτυρίες γερμανών πολιτικών. 
Σύμφωνα με το σημερινό πρωτοσέλιδο της WELT &quot;οι πράκτορες του Ερντογάν απειλούν&quot; πολίτες τουρκικής καταγωγής που διαμένουν στη Γερμανία. Η εφημερίδα επικαλείται κατ΄αρχήν μαρτυρία του βουλευτή των Πρασίνων Χανς Κρίστιαν Στρέμπελε, ο οποίος κάνει λόγο για &quot;απίστευτες δραστηριότητες της ΜΙΤ&quot; στη χώρα και καλεί τις γερμανικές υπηρεσίες πληροφοριών, αλλά και την αστυνομία να &quot;επανεξετάσουν&quot; τη συνεργασία τους με την Τουρκία. Υποστηρίζει μάλιστα ότι πολύ σύντομα θα θέσει στο ζήτημα και στη γερμανική Βουλή. Για πιθανή αναθεώρηση της συνεργασίας μεταξύ Βερολίνου και Άγκυρας κάνει λόγο και ο χριστιανοδημοκράτης Κλέμεντ Μπίνινγκερ, επικεφαλής κοινοβουλευτικής επιτροπής που είναι επιφορτισμένη με τον έλεγχο των μυστικών υπηρεσιών. &quot;Τα τελευταία γεγονότα στην Τουρκία θα έχουν επιπτώσεις όχι μόνο στην ασφάλεια, αλλά ενδεχομένως και στη μελλοντική συνεργασία ανάμεσα στις υπηρεσίες πληροφοριών&quot;, επισημαίνει. 
Όπως δηλώνει στη WELT γερμανός πολιτικός με ειδίκευση σε θέματα ασφάλειας, ο οποίος πάντως δεν κατονομάζεται, η Τουρκία διαθέτει σήμερα στη Γερμανία ένα εκτεταμένο δίκτυο πρακτόρων και, επιπλέον, ένα δίκτυο με 6.000 πληροφοριοδότες. Αν υποτεθεί ότι όλοι αυτοί παρακολουθούν μόνο τους Τούρκους ή τους πολίτες τουρκικής καταγωγής που διαμένουν στη Γερμανία, τότε θα συμπεραίναμε ότι σε κάθε 500 πολίτες &quot;αντιστοιχεί&quot; ένας πληροφοριοδότης. &quot;Αυτό σημαίνει ότι οι υπηρεσίες δεν δραστηριοποιούνται απλώς, αλλά πλησιάζουν στα όρια της καταστολής&quot; υποστηρίζει ο Έριχ Σμιντ Έενμπομ, ειδικός εμπειρογνώμων σε θέματα μυστικών υπηρεσιών και διευθυντής του Ινστιτούτου Μελετών για την Ειρήνη στο Βάιλχαιμ της Γερμανίας. 
&quot;Μοντέλο Στάζι&quot; από τις τουρκικές υπηρεσίες; 
ατά την εκτίμηση του Έενμπομ &quot;ακόμα και η Στάζι (η διαβόητη μυστική αστυνομία του καθεστώτος της Ανατολικής Γερμανίας) δεν είχε καταφέρει να στήσει ένα τόσο πυκνό δίκτυο πρακτόρων στο έδαφος της Ομοσπονδιακής Γερμανίας&quot;. Σε κάθε περίπτωση, επισημαίνει η WELT, οι δραστηριότητες της ΜΙΤ στη Γερμανία έχουν λάβει ευρύτερο χαρακτήρα απ΄ότι ήταν γνωστό μέχρι σήμερα. 
Σχολιάζοντας το συνολικό πλέγμα των σχέσεων με την Τουρκία, περιλαμβανομένων των πληροφοριών που είδαν πρόσφατα το φως της δημοσιότητας περί &quot;ιδιαίτερης σχέσης&quot; ανάμεσα στην Άγκυρα και σε ισλαμιστικές οργανώσεις στη Συρία και αλλού, ο αρχισυντάκτης της κυριακάτικης WELT Στέφαν Άουστ καταλήγει στο συμπέρασμα ότι &quot;η συμφωνία με την Τουρκία (για το προσφυγικό), που εξ΄αρχής αποτελούσε περισσότερο ευσεβή πόθο παρά ρεαλπολιτίκ, μάλλον αρχίζει να εξανεμίζεται με την πορεία που έχει πάρει ο Ερντογάν. Αυτό που οδήγησε σε σημαντική μείωση του αριθμού των προσφύγων, και εκείνων που δηλώνουν πρόσφυγες, ήταν το δυσάρεστο κλείσιμο της βαλκανικής οδού και όχι η υπόκλιση μπροστά στον Ερντογάν&quot;.
</post>
<signature>

</signature>
<external_links>

</external_links>
<country>GR</country>
<main_image>http://www.topontiki.gr/sites/default/files/styles/ogimage_thumb/public/article/2016-08/flags_turkey.jpg?itok=gb2zd-CR</main_image>
</document>
