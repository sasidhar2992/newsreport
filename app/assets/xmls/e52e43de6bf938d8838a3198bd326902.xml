<?xml version="1.0" encoding="UTF-8"?>
<document>
<type>mainstream</type>
<forum>http://www.fakt.pl/seryjny-morderca</forum>
<forum_title>seryjny morderca</forum_title>
<discussion_title>Legnica zabił starsze małżeństwo</discussion_title>
<language>polish</language>
<gmt_offset></gmt_offset>
<topic_url>http://www.fakt.pl/wydarzenia/polska/wroclaw/legnica-zabil-starsze-malzenstwo/vgypcxn</topic_url>
<topic_text>
Do Sądu Okręgowego w Legnicy trafił akt oskarżenia przeciw Marcinowi K. (39 l.) z Legnicy, który przed rokiem zabił czworo ludzi. Prokuratura oskarżyła go o cztery morderstwa ze szczególnym okrucieństwem. Jego ofiarami były dwa starsze małżeństwa. Zabijał bez motywacji, ale z ogromną determinacją i brutalnością. Szczegóły zbrodni są tak drastyczne, że prokuratura nie chce nawet ujawnić jakim narzędziem posługiwał się zbrodniarz. Grozi mu dożywocie.
Pierwszy raz zaatakował w styczniu 2015 roku. To właśnie wtedy z zimną krwią zabił parę staruszków. Wszedł do mieszkania przy ul. Oświęcimskiej. Tępym narzędziem, prawdopodobnie młotkiem, zabił Halinę († 86 l.) i Franciszka K. († 84 l.). Z zimną krwią uderzał w głowy, rozbijając czaszki staruszków. Był niespotykanie brutalny. Śledczy ujawnili, że morderca nie znał swoich ofiar. Jego jedyną motywacją było wewnętrzne przekonanie, że jego ofiary są złymi ludźmi. Martwe małżeństwo znalazł syn.
Drugi raz psychopata zaatakował w sierpniu. Zabił małżeństwo, któremu wcześniej remontował mieszkanie. Elżbieta (†60 l.) i Mirosław (†63 l.) podobnie jak poprzednie ofiary zostały zamordowane z niebywałą brutalnością. Marcin M. miał klucze do mieszkania. Przyszedł po południu ok. 15.00. Kilkanaście minut zajęło mu zabicie malżeństwa. Ciała rodziców znalazła córka. Kobietę zaniepokoiło, że rodzice nie odbierają telefonu. Od razu pojechała do ich domu, sprawdzić, co się dzieje. W mieszkaniu zobaczyła makabryczny widok.
Już po niespełna dwóch godzinach od drugiej zbrodni udało się zatrzymać sprawcę. Mężczyzna przyznał się do popełnienia obu morderstw. Biegli psychiatrzy stwierdzili, że mężczyzna jest poczytalny, ale charakteryzuje się osobowością psychopatyczną pozbawioną elementarnych uczuć empatii i zagraża otoczeniu. Grozi mu dożywocie
</topic_text>
<spam_score>0.20</spam_score>
<post_num>4</post_num>
<post_id>post-4</post_id>
<post_url>http://www.fakt.pl/wydarzenia/polska/wroclaw/legnica-zabil-starsze-malzenstwo/vgypcxn</post_url>
<post_date>20160629</post_date>
<post_time>1716</post_time>
<username>~~LOLO:</username>
<post>
Dostanie dożywocie, dobre posiłki (lepsze niż w szpitalach), może i nawet telewizor dostanie, a my do końca jego życia będziemy za jego utrzymanie płacić podatki. TAKIE JEST U NAS PRAWO. A może go wcześniej zwolnią tak jak TYRYNKIEWICZA i dadzą mu mieszkanie i jeszcze zasiłek i ochronę. U nas nie powinno być sędziów, sami powinniśmy likwidować gadów. W CHINACH pewnie od razu by dostał kulkę i to na pewno bez żadnych procesów. TAK JAK POWIEDZIAŁEM, W NASZYM KRAJU NIE MA SPRAWIEDLIWOŚCI.
</post>
<signature>

</signature>
<external_links>

</external_links>
<country>PL</country>
<main_image>//ocdn.eu/pulscms-transforms/1/jaMktkqTURBXy8xNDFlNjAyMTNmY2EwYTEwMjc1ZWYzNmYwNTVlMTNkYi5qcGVnkpUDAADNEP7NCY-TBc0B4M0BaA</main_image>
</document>
