<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>سفر هیئت اسرائیلی به قاهره برای بررسی طرح سازش السیسی</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731626/%D8%B3%D9%81%D8%B1-%D9%87%DB%8C%D8%A6%D8%AA-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A8%D9%87-%D9%82%D8%A7%D9%87%D8%B1%D9%87-%D8%A8%D8%B1%D8%A7%DB%8C-%D8%A8%D8%B1%D8%B1%D8%B3%DB%8C-%D8%B7%D8%B1%D8%AD-%D8%B3%D8%A7%D8%B2%D8%B4-%D8%A7%D9%84%D8%B3%DB%8C%D8%B3%DB%8C</topic_url>
<topic_text>
سفر هیئت اسرائیلی به قاهره برای بررسی طرح سازش السیسی منابع مصری از سفر یک هیئت اسرائیلی به قاهره برای بررسی طرح رئیس جمهور مصر درباره سازش بین تشکیلات خودگردان فلسطین و رژیم صهیونیستی خبر دادند. به گزارش خبرگزاری بسیج به نقل از خبرگزاری آلمان، روز گذشته یک هیئت عالی رتبه اسرائیلی با یک هواپیمای ویژه از تل آویو وارد قاهره شد. منابع مصری گفتند که این هیئت اسرائیلی در سفر چند ساعته به قاهره با تعدادی از مسئولان مصری دیدار و طرح ابتکاری عبدالفتاح السیسی رئیس جمهور مصر برای احیای مذاکرات سازش بین فلسطینیان و رژیم صهیونیستی و نیز برخی پرونده های مهم دوجانبه را بررسی کرد. السیسی اخیرا طی سخنانی دو طرف فلسطینی و اسرائیلی را به ضرورت احیای مذاکرات مستقیم و پایان دادن به بحران فلسطین فرا خوانده بود. السیسی همچنین روز گذشته گفت که ولادیمیر پوتین رئیس جمهور روسیه برای میزبانی دیدار «محمود عباس» و «بنیامین نتانیاهو» اعلام آمادگی کرده است. وی که در جمع سردبیران روزنامه های ملی مصر سخن می گفت، تأکید کرد: همه برای مشارکت در پیشبرد روند صلح که کلید ثبات در منطقه است، دعوت هستند و ضروری است که آشتی ملی بین تشکیلات خودگردان و حماس نیز فراهم شود تا تلاش های واقعی برای تشکیل دولت فلسطین صورت گیرد. السیسی همچنین اظهار داشت که طرف اسرائیلی هر روز بیشتر به اهمیت صلح پی می‌برد. از سوی دیگر رادیو رژیم صهیونیستی اخیرا به نقل از برخی منابع در رام الله مدعی شد که محمود عباس رئیس تشکیلات خودگردان فلسطین با چند تن از مسئولان مصری در رام الله دیدار و به آنها ابلاغ کرد که با برگزاری کنفرانس صلح بین المللی در قاهره موافق است به شرط آنکه همسو و هماهنگ با کنفرانس پاریس باشد نه اینکه جایگزین این کنفرانس قرار گیرد. بر اساس این گزارش، فلسطینیان خواستار آن هستند که در این کنفرانس قاهره، نمایندگان بین المللی شرکت داشته باشند. این در حالی است که احمد مجدلانی عضو کمیته اجرایی سازمان آزادی بخش فلسطین (ساف) ضمن تکذیب این خبر، گفت: چیزی به اسم طرح مصر وجود ندارد و این طرح ساخته و پرداخته بنیامین نتانیاهو است زیرا وی خواهان طرح مصری به عنوان جایگزین کنفرانس بین المللی پاریس است و اگر طرح ابتکاری مصر در کار بود، طرف فلسطینی از آن حمایت می کرد. مجدلانی اظهار داشت: آنچه اکنون مطرح است تنها طرح فرانسه است و موضع فرانسه نیز ابداً منافاتی با موضع مصر که از ملت فلسطین و رهبران آن حمایت می کند، ندارد. وی تصریح کرد: هماهنگی در سطح عالی بین فلسطینیان و مصر وجود دارد، اما چیزی به نام طرح مصر در کار نیست و طرف مصری تا کنون صحبتی از طرح صلح به میان نیاورده است. فرانسه اخیرا از طرح ابتکاری برای برگزاری کنفرانس بین المللی احیای روند سازش بین تشکیلات خودگردان و رژیم صهیونیستی خبر داد و اعلام کرد که در صورت شکست این مذاکرات، پاریس احتمالا دولت فلسطین را به رسمیت خواهد شناخت، اما بنیامین نتانیاهو با این طرح فرانسه مخالفت کرده است. مذاکرات سازش میان رژیم صهیونیستی و تشکیلات خودگردان فلسطینی در آوریل 2014 به علت اختلاف درباره ادامه فعالیت های شهرک سازی این رژیم در کرانه باختری اشغالی و بخش شرقی بیت المقدس اشغالی، شکست خورد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731626/%D8%B3%D9%81%D8%B1-%D9%87%DB%8C%D8%A6%D8%AA-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D8%A8%D9%87-%D9%82%D8%A7%D9%87%D8%B1%D9%87-%D8%A8%D8%B1%D8%A7%DB%8C-%D8%A8%D8%B1%D8%B1%D8%B3%DB%8C-%D8%B7%D8%B1%D8%AD-%D8%B3%D8%A7%D8%B2%D8%B4-%D8%A7%D9%84%D8%B3%DB%8C%D8%B3%DB%8C</post_url>
<post_date>20160822</post_date>
<post_time>0709</post_time>
<username>info@basijnews.ir</username>
<post>
سفر هیئت اسرائیلی به قاهره برای بررسی طرح سازش السیسی منابع مصری از سفر یک هیئت اسرائیلی به قاهره برای بررسی طرح رئیس جمهور مصر درباره سازش بین تشکیلات خودگردان فلسطین و رژیم صهیونیستی خبر دادند. به گزارش خبرگزاری بسیج به نقل از خبرگزاری آلمان، روز گذشته یک هیئت عالی رتبه اسرائیلی با یک هواپیمای ویژه از تل آویو وارد قاهره شد. منابع مصری گفتند که این هیئت اسرائیلی در سفر چند ساعته به قاهره با تعدادی از مسئولان مصری دیدار و طرح ابتکاری عبدالفتاح السیسی رئیس جمهور مصر برای احیای مذاکرات سازش بین فلسطینیان و رژیم صهیونیستی و نیز برخی پرونده های مهم دوجانبه را بررسی کرد. السیسی اخیرا طی سخنانی دو طرف فلسطینی و اسرائیلی را به ضرورت احیای مذاکرات مستقیم و پایان دادن به بحران فلسطین فرا خوانده بود. السیسی همچنین روز گذشته گفت که ولادیمیر پوتین رئیس جمهور روسیه برای میزبانی دیدار «محمود عباس» و «بنیامین نتانیاهو» اعلام آمادگی کرده است. وی که در جمع سردبیران روزنامه های ملی مصر سخن می گفت، تأکید کرد: همه برای مشارکت در پیشبرد روند صلح که کلید ثبات در منطقه است، دعوت هستند و ضروری است که آشتی ملی بین تشکیلات خودگردان و حماس نیز فراهم شود تا تلاش های واقعی برای تشکیل دولت فلسطین صورت گیرد. السیسی همچنین اظهار داشت که طرف اسرائیلی هر روز بیشتر به اهمیت صلح پی می‌برد. از سوی دیگر رادیو رژیم صهیونیستی اخیرا به نقل از برخی منابع در رام الله مدعی شد که محمود عباس رئیس تشکیلات خودگردان فلسطین با چند تن از مسئولان مصری در رام الله دیدار و به آنها ابلاغ کرد که با برگزاری کنفرانس صلح بین المللی در قاهره موافق است به شرط آنکه همسو و هماهنگ با کنفرانس پاریس باشد نه اینکه جایگزین این کنفرانس قرار گیرد. بر اساس این گزارش، فلسطینیان خواستار آن هستند که در این کنفرانس قاهره، نمایندگان بین المللی شرکت داشته باشند. این در حالی است که احمد مجدلانی عضو کمیته اجرایی سازمان آزادی بخش فلسطین (ساف) ضمن تکذیب این خبر، گفت: چیزی به اسم طرح مصر وجود ندارد و این طرح ساخته و پرداخته بنیامین نتانیاهو است زیرا وی خواهان طرح مصری به عنوان جایگزین کنفرانس بین المللی پاریس است و اگر طرح ابتکاری مصر در کار بود، طرف فلسطینی از آن حمایت می کرد. مجدلانی اظهار داشت: آنچه اکنون مطرح است تنها طرح فرانسه است و موضع فرانسه نیز ابداً منافاتی با موضع مصر که از ملت فلسطین و رهبران آن حمایت می کند، ندارد. وی تصریح کرد: هماهنگی در سطح عالی بین فلسطینیان و مصر وجود دارد، اما چیزی به نام طرح مصر در کار نیست و طرف مصری تا کنون صحبتی از طرح صلح به میان نیاورده است. فرانسه اخیرا از طرح ابتکاری برای برگزاری کنفرانس بین المللی احیای روند سازش بین تشکیلات خودگردان و رژیم صهیونیستی خبر داد و اعلام کرد که در صورت شکست این مذاکرات، پاریس احتمالا دولت فلسطین را به رسمیت خواهد شناخت، اما بنیامین نتانیاهو با این طرح فرانسه مخالفت کرده است. مذاکرات سازش میان رژیم صهیونیستی و تشکیلات خودگردان فلسطینی در آوریل 2014 به علت اختلاف درباره ادامه فعالیت های شهرک سازی این رژیم در کرانه باختری اشغالی و بخش شرقی بیت المقدس اشغالی، شکست خورد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
