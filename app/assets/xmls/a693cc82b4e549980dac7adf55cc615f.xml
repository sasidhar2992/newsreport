<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>تهدید گردان‌های قسام به مقابله به مثل با اسرای صهیونیست</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731666/%D8%AA%D9%87%D8%AF%DB%8C%D8%AF-%DA%AF%D8%B1%D8%AF%D8%A7%D9%86%E2%80%8C%D9%87%D8%A7%DB%8C-%D9%82%D8%B3%D8%A7%D9%85-%D8%A8%D9%87-%D9%85%D9%82%D8%A7%D8%A8%D9%84%D9%87-%D8%A8%D9%87-%D9%85%D8%AB%D9%84-%D8%A8%D8%A7-%D8%A7%D8%B3%D8%B1%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA</topic_url>
<topic_text>
تهدید گردان‌های قسام به مقابله به مثل با اسرای صهیونیست گردان های شهید عزالدین القسام شاخه نظامی جنبش حماس تاکید کرد که با اسرای صهیونیست در اسارت این گردان ها همان رفتاری را خواهد کرد که صهیونیست ها با اسرای فلسطینی انجام می دهند. به گزارش خبرگزاری بسیج به نقل از شبکه المیادین، سخنگوی گردان های شهید عزالدین القسام شاخه نظامی جنبش حماس طی سخنانی در جریان رژه نظامی این گردان ها که در شهر رفح واقع در جنوب نوار غزه برگزار شد، تاکید کرد که با اسرای صهیونیست همان رفتاری را خواهند کرد که رژیم صهیونیستی با اسرای فلسطینی در بند زندان های این رژیم انجام می دهد. همایش مردمی جنبش حماس تحت عنوان «پیروزی و شهادت» روز گذشته به منظور گرامیداشت یاد و خاطره دومین سالگرد شهادت ه نفر از فرماندهان گردان های قسام به نام های &quot;محمد برهوم&quot;، &quot;محمد ابو شماله&quot; و &quot;رائد عطار&quot; در جریان نبرد العصف الماکول یا همان جنگ 51 روزه غزه در تابستان سال 2014 و گرامیداشت سیزدهمین سالروز شهادت مهندس اسماعیل ابو شنب از فرماندهان قسام برگزار شد تا این گردان ها در چهل و هفتمین سالروز به آتش کشیده شدن قبله گاه نخست مسلمانان، با قدس و مسجد الاقصی تجدید عهد و پیمان کند. ابوعبیده سخنگوی گردان های قسام طی سخنانی در این مراسم گفت: از زمانیکه جنگ اخیر علیه نوار غزه به پایان رسیده است، گردان های قسام همچنان به تکمیل راهی که خداوند پیش پای آن قرار داده است، ادامه می دهد و در حال تجهیز سلاح و فراگیری آموزش ها و انجام تمرینات است. وی افزود: گردان های قسام می داند که نبرد با دشمن ادامه دار است و همچنان پرونده های آن از جمله پرونده اسرا باز است. سخنگوی گردان های قسام با اشاره به اینکه گردان های القسام هرگز از هیچ تلاشی به خاطر آزادی و کرامت اسرای قهرمان دریغ نخواهد کرد، به رژیم اشغالگر درباره عاقبت استمرار اقدامات تجاوزکارانه و سرکوبگرانه علیه اسرا هشدار داد و گفت: دشمن باید بداند که اعمال مجازات های نژادپرستانه علیه اسرا بیانگر ناتوانی دشمن، انحطاط اخلاقی، امنیتی ، سیاسی و نظامی آن است. ابوعبیده همچنین تصریح کرد: اگر دشمن در برابر آتش بس تسلیم شده و گمان می کند که توانسته است مانع مقاومت شود، در توهم بسر می برد و از رویارویی با واقعیت ترس دارد؛ استمرار محاصره هرگز کمکی به آرامش اوضاع نمی کند زیرا این حق ملت ماست که از آزادی و زندگی شرافتمندانه همانند بقیه ملت های جهان برخوردار باشد. وی افزود که گردان های قسام و مقاومت فلسطین آماده دفاع از ملت فلسطین در هر زمانی است و هر زمان که نبردی بر ما تحمیل شود این گردان ها برای دفاع از ملت فلسطین وارد میدان خواهد شد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731666/%D8%AA%D9%87%D8%AF%DB%8C%D8%AF-%DA%AF%D8%B1%D8%AF%D8%A7%D9%86%E2%80%8C%D9%87%D8%A7%DB%8C-%D9%82%D8%B3%D8%A7%D9%85-%D8%A8%D9%87-%D9%85%D9%82%D8%A7%D8%A8%D9%84%D9%87-%D8%A8%D9%87-%D9%85%D8%AB%D9%84-%D8%A8%D8%A7-%D8%A7%D8%B3%D8%B1%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA</post_url>
<post_date>20160822</post_date>
<post_time>0738</post_time>
<username>info@basijnews.ir</username>
<post>
تهدید گردان‌های قسام به مقابله به مثل با اسرای صهیونیست گردان های شهید عزالدین القسام شاخه نظامی جنبش حماس تاکید کرد که با اسرای صهیونیست در اسارت این گردان ها همان رفتاری را خواهد کرد که صهیونیست ها با اسرای فلسطینی انجام می دهند. به گزارش خبرگزاری بسیج به نقل از شبکه المیادین، سخنگوی گردان های شهید عزالدین القسام شاخه نظامی جنبش حماس طی سخنانی در جریان رژه نظامی این گردان ها که در شهر رفح واقع در جنوب نوار غزه برگزار شد، تاکید کرد که با اسرای صهیونیست همان رفتاری را خواهند کرد که رژیم صهیونیستی با اسرای فلسطینی در بند زندان های این رژیم انجام می دهد. همایش مردمی جنبش حماس تحت عنوان «پیروزی و شهادت» روز گذشته به منظور گرامیداشت یاد و خاطره دومین سالگرد شهادت ه نفر از فرماندهان گردان های قسام به نام های &quot;محمد برهوم&quot;، &quot;محمد ابو شماله&quot; و &quot;رائد عطار&quot; در جریان نبرد العصف الماکول یا همان جنگ 51 روزه غزه در تابستان سال 2014 و گرامیداشت سیزدهمین سالروز شهادت مهندس اسماعیل ابو شنب از فرماندهان قسام برگزار شد تا این گردان ها در چهل و هفتمین سالروز به آتش کشیده شدن قبله گاه نخست مسلمانان، با قدس و مسجد الاقصی تجدید عهد و پیمان کند. ابوعبیده سخنگوی گردان های قسام طی سخنانی در این مراسم گفت: از زمانیکه جنگ اخیر علیه نوار غزه به پایان رسیده است، گردان های قسام همچنان به تکمیل راهی که خداوند پیش پای آن قرار داده است، ادامه می دهد و در حال تجهیز سلاح و فراگیری آموزش ها و انجام تمرینات است. وی افزود: گردان های قسام می داند که نبرد با دشمن ادامه دار است و همچنان پرونده های آن از جمله پرونده اسرا باز است. سخنگوی گردان های قسام با اشاره به اینکه گردان های القسام هرگز از هیچ تلاشی به خاطر آزادی و کرامت اسرای قهرمان دریغ نخواهد کرد، به رژیم اشغالگر درباره عاقبت استمرار اقدامات تجاوزکارانه و سرکوبگرانه علیه اسرا هشدار داد و گفت: دشمن باید بداند که اعمال مجازات های نژادپرستانه علیه اسرا بیانگر ناتوانی دشمن، انحطاط اخلاقی، امنیتی ، سیاسی و نظامی آن است. ابوعبیده همچنین تصریح کرد: اگر دشمن در برابر آتش بس تسلیم شده و گمان می کند که توانسته است مانع مقاومت شود، در توهم بسر می برد و از رویارویی با واقعیت ترس دارد؛ استمرار محاصره هرگز کمکی به آرامش اوضاع نمی کند زیرا این حق ملت ماست که از آزادی و زندگی شرافتمندانه همانند بقیه ملت های جهان برخوردار باشد. وی افزود که گردان های قسام و مقاومت فلسطین آماده دفاع از ملت فلسطین در هر زمانی است و هر زمان که نبردی بر ما تحمیل شود این گردان ها برای دفاع از ملت فلسطین وارد میدان خواهد شد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
