<?xml version="1.0" encoding="UTF-8"?>
<document>
<type>mainstream</type>
<forum>http://irna.ir/fa/rss.aspx?kind=41</forum>
<forum_title>www.irna.ir</forum_title>
<discussion_title>جاده ابریشم پل ارتباطی گسترش همکاری فرهنگی ایران و چین است</discussion_title>
<language>persian</language>
<gmt_offset></gmt_offset>
<topic_url>http://www8.irna.ir/fa/News/82197866/</topic_url>
<topic_text>
معاون امور هنری وزیر فرهنگ: جاده ابریشم پل ارتباطی گسترش همکاری فرهنگی ایران و چین است تهران - ایرنا - معاون امور هنری وزیر فرهنگ و ارشاد اسلامی گفت: جاده ابریشم پل ارتباطی بسیار خوبی برای گسترش همکارهای فرهنگی تهران و پکن است و امیدوارم برگزاری هفته فرهنگی ایران و چین، مودت و دوستی دو کشور را بیشتر کند. به گزارش خبرنگار گروه فرهنگی ایرنا، علی مرادخانی روز دوشنبه در مراسم گشایش هفته فرهنگی چین در فرهنگسرای نیاوران با بیان اینکه ایالت سین کیانگ با ایران همکاری های خوبی داشته، افزود: ایالت سین کیانگ چین با وجود فارسی زبانان می تواند نقطه عطفی برای همکاری های بین المللی، فرهنگی و اقتصادی تهران و پکن باشد.وی تدریس مجموعه های گلستان و بوستان سعدی را که سابقه 700 تا 800 ساله دارد در چین نشان دهنده ارتباط فرهنگی ایران و چین است و باید برای گسترش و حفط هویت دو کشور تلاش کرد.معاون امور هنری وزیر فرهنگ ادامه داد: راه های ارتباط فرهنگی و هنری بسیاری برای دو کشور وجود دارد که تاکنون در این باره تلاش های زیادی انجام نشده و حوزه هنری ایران و چین راه ارتباط خوبی برای استحکام همکاری است.مرادخانی تصریح کرد: ایران و چین در زمینه اقتصادی پیشرفت های خوبی داشتند اما در حوزه فرهنگی اقدامات کمتری صورت گرفته و همت مسئولان را در این زمینه می طلبد.معاون امور هنری وزیر فرهنگ و ارشاد اسلامی گفت: آشنایی مردم، موثرترین راه برای برقراری ارتباط فرهنگی است.مرادخانی افزود: جاده ابریشم پل ارتباطی بسیار خوبی برای گسترش کارهای فرهنگی دو کشور بوده و امید است هفته فرهنگی ایران و چین مودت و دوستی دو کشور را بیشتر کند.** ارتباط ایران و چین موجب پایداری صلح و دوستی در جهان خواهد شد معاون بین الملل سازمان فرهنگ ارتباطات اسلامی نیز در این مراسم گفت: ارتباط همه جانبه دو ملت بزرگ پهناور ایران و چین، موجب صلح و دوستی در جهان خواهد شد. عباس خامه یار افزود: تمدن و فرهنگ چین بویژه مسیر جاده ابریشم از استان سین کیانگ بهره مند شده است. وی گفت: وجود فارسی زبانان در این استان حکایت از ارتباط دیرین دو کشور پهناور و باستانی ایران و چین دارد، ارتباط عمیق سیاسی، اقتصادی و روابط فرهنگی میان دو کشور و ملت به خوبی خود گویای ارتباط صمیمانه و درعین حال نشان دهنده صلح و دوستی بین دو کشور است. خامه یار ادامه داد: طرح ابتکاری رئیس جمهوری چین برای احیای جاده ابریشم می تواند بار دیگر زمینه ارتباط فرهنگی و نیز مبادلات تجاری و اقتصادی میان دو کشور را ارتقا دهد.وی گفت: احیای هویت آسیایی در مقابله با فرهنگ غربی از جمله همکاری های فرهنگی میان ایران وچین نیز هست و اکنون مسئولان سیاسی، اقتصادی و فرهنگی دو کشور در این زمینه در حال تبادل تجربیات در ابعاد بین المللی هستند. در مراسم افتتاح هفته فرهنگی چین در فرهنگسرای نیاوران، سفیر چین در تهران، سفیران چند کشور دیگر، مسئولان وزارت فرهنگ و ارشاد اسلامی و سازمان فرهنگ و ارتباطات اسلامی حضور داشتند.هفته فرهنگی چین همزمان با چهل وپنجمین سالگرد روابط جمهوری اسلامی ایران و جمهوری خلق چین و با همکاری سفارت این کشور در تهران برپا شده است.این رویداد فرهنگی با رویکرد معرفی استان شین جیانگ و منطقه چین غربی همراه است.در حاشیه برگزاری هفته فرهنگی چین، نمایشگاه های شامل عکس های هنری، لباس های سنتی و سازهای موسیقی برپا شده و برگزاری نشست های تخصصی و سمینار هم اندیشی از دیگر برنامه های این هفته فرهنگی است. هفته فرهنگی چین تا هفتم شهریور ماه همه روز از ساعت 10 تا 20 در گالری شماره یک فرهنگسرای نیاوران میزبان علاقه مندان خواهد بود. فراهنگ ** 1085 ** 1417 ** 9022 ** 1418 ** 1071 انتهای پیام /*
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www8.irna.ir/fa/News/82197866/</post_url>
<post_date>20160822</post_date>
<post_time>1234</post_time>
<username></username>
<post>
معاون امور هنری وزیر فرهنگ: جاده ابریشم پل ارتباطی گسترش همکاری فرهنگی ایران و چین است تهران - ایرنا - معاون امور هنری وزیر فرهنگ و ارشاد اسلامی گفت: جاده ابریشم پل ارتباطی بسیار خوبی برای گسترش همکارهای فرهنگی تهران و پکن است و امیدوارم برگزاری هفته فرهنگی ایران و چین، مودت و دوستی دو کشور را بیشتر کند. به گزارش خبرنگار گروه فرهنگی ایرنا، علی مرادخانی روز دوشنبه در مراسم گشایش هفته فرهنگی چین در فرهنگسرای نیاوران با بیان اینکه ایالت سین کیانگ با ایران همکاری های خوبی داشته، افزود: ایالت سین کیانگ چین با وجود فارسی زبانان می تواند نقطه عطفی برای همکاری های بین المللی، فرهنگی و اقتصادی تهران و پکن باشد.وی تدریس مجموعه های گلستان و بوستان سعدی را که سابقه 700 تا 800 ساله دارد در چین نشان دهنده ارتباط فرهنگی ایران و چین است و باید برای گسترش و حفط هویت دو کشور تلاش کرد.معاون امور هنری وزیر فرهنگ ادامه داد: راه های ارتباط فرهنگی و هنری بسیاری برای دو کشور وجود دارد که تاکنون در این باره تلاش های زیادی انجام نشده و حوزه هنری ایران و چین راه ارتباط خوبی برای استحکام همکاری است.مرادخانی تصریح کرد: ایران و چین در زمینه اقتصادی پیشرفت های خوبی داشتند اما در حوزه فرهنگی اقدامات کمتری صورت گرفته و همت مسئولان را در این زمینه می طلبد.معاون امور هنری وزیر فرهنگ و ارشاد اسلامی گفت: آشنایی مردم، موثرترین راه برای برقراری ارتباط فرهنگی است.مرادخانی افزود: جاده ابریشم پل ارتباطی بسیار خوبی برای گسترش کارهای فرهنگی دو کشور بوده و امید است هفته فرهنگی ایران و چین مودت و دوستی دو کشور را بیشتر کند.** ارتباط ایران و چین موجب پایداری صلح و دوستی در جهان خواهد شد معاون بین الملل سازمان فرهنگ ارتباطات اسلامی نیز در این مراسم گفت: ارتباط همه جانبه دو ملت بزرگ پهناور ایران و چین، موجب صلح و دوستی در جهان خواهد شد. عباس خامه یار افزود: تمدن و فرهنگ چین بویژه مسیر جاده ابریشم از استان سین کیانگ بهره مند شده است. وی گفت: وجود فارسی زبانان در این استان حکایت از ارتباط دیرین دو کشور پهناور و باستانی ایران و چین دارد، ارتباط عمیق سیاسی، اقتصادی و روابط فرهنگی میان دو کشور و ملت به خوبی خود گویای ارتباط صمیمانه و درعین حال نشان دهنده صلح و دوستی بین دو کشور است. خامه یار ادامه داد: طرح ابتکاری رئیس جمهوری چین برای احیای جاده ابریشم می تواند بار دیگر زمینه ارتباط فرهنگی و نیز مبادلات تجاری و اقتصادی میان دو کشور را ارتقا دهد.وی گفت: احیای هویت آسیایی در مقابله با فرهنگ غربی از جمله همکاری های فرهنگی میان ایران وچین نیز هست و اکنون مسئولان سیاسی، اقتصادی و فرهنگی دو کشور در این زمینه در حال تبادل تجربیات در ابعاد بین المللی هستند. در مراسم افتتاح هفته فرهنگی چین در فرهنگسرای نیاوران، سفیر چین در تهران، سفیران چند کشور دیگر، مسئولان وزارت فرهنگ و ارشاد اسلامی و سازمان فرهنگ و ارتباطات اسلامی حضور داشتند.هفته فرهنگی چین همزمان با چهل وپنجمین سالگرد روابط جمهوری اسلامی ایران و جمهوری خلق چین و با همکاری سفارت این کشور در تهران برپا شده است.این رویداد فرهنگی با رویکرد معرفی استان شین جیانگ و منطقه چین غربی همراه است.در حاشیه برگزاری هفته فرهنگی چین، نمایشگاه های شامل عکس های هنری، لباس های سنتی و سازهای موسیقی برپا شده و برگزاری نشست های تخصصی و سمینار هم اندیشی از دیگر برنامه های این هفته فرهنگی است. هفته فرهنگی چین تا هفتم شهریور ماه همه روز از ساعت 10 تا 20 در گالری شماره یک فرهنگسرای نیاوران میزبان علاقه مندان خواهد بود. فراهنگ ** 1085 ** 1417 ** 9022 ** 1418 ** 1071 انتهای پیام /*
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
