<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Kritiserte barnevernet, fikk ikke lengre være besøkshjem « Jan Simonsens blogg</discussion_title>
<language>norwegian</language>
<gmt_offset></gmt_offset>
<topic_url>http://www.frie-ytringer.com/2016/08/22/kritiserte-barnevernet-fikk-ikke-lengre-vaere-besokshjem/</topic_url>
<topic_text>
Kritiserte barnevernet, fikk ikke lengre være besøkshjem 
Stein Mortensbakke og hans kone bor i Naustdal kommune i Sogn- og Fjordane. Der har de vært besøkshjem for to barn på fire og sju år i halvannet år. Barna har vært hos familien, som de er i slekt med, seks døgn hver måned. Nå blir barna rammet av et vedtak tatt av barnevernet i kommunen. De har sagt opp besøksavtalen med Stein Mortensbakke fordi han i et brev til rådmannen kritiserte behandlingen barnevernet ga den norsk-rumenske Bodnariu-familien (bilde). 
Stein Mortensbakke trodde det gikk an å rette saklig kritikk mot barneverntjenesten i Naustdal. Han så uretten Bodnariu-familien ble utsatt for , og ville gjøre rådmannen oppmerksom på den. Dermed straffet barnevernet både han og de to barna som pleide å se frem til besøket hos deres avdøde mors slektninger. Han ble straffet og forfulgt fordi han engasjerte seg i Bodnariu-saken. 
Brevet han fikk fra det lokale barnevernet levner ingen tvil: «Grunngjevinga er at barnevernet har informasjon om brev som er send til rådmannen i samband med ei barnevernssak i kommunen, og at haldningane dine til barn og barnevernstenesta i Naustdal ikkje er i samsvar med at du er tilsett som oppdragstakar hjå oss». 
«Dette er ren hevn fra barnevernet i Naustdal. De prøver å målbinde folk slik at vi ikke skal tørre å sette spørsmålstegn med hvordan barnevernet jobber. Nå må barna inn i et nytt og ukjent besøkshjem, noe som ikke er til barnas beste,» sier Stein Mortensbakke til NRK Sogn- og Fjordane. Nå trenger han åpenbart en god advokat som kan sikre at han får jobben tilbake. 
Kommunens rådmann gjemmer seg bak taushetsplikten og sier at det «er opp til barnevernet å vurdere kvalifikasjoner, holdninger, og hvor skikket en er til å utøve tjenester for barnevernet.» 
Barnevernets behandling av den norsk-rumenske familien som fikk barna sine fjernet fra hjemmet i over et halvt år fordi de hadde gitt barna lettere klaps på baken, og som nå har flyttet med barna til Romania, har ført til sterke internasjonale reaksjoner, blant annet blant politikere i Europarådet, Europaparlamentet og flere nasjonale parlamenter, fordi det norske barnevernets overgrep mot flere barnefamilier for dem fremstår som menneskerettighetsbrudd. Nå kan EU-parlamentarikerne også gripe fatt i problemer med manglende ytringsfrihet og yrkesforbud. Del dette: 
</topic_text>
<spam_score>0.21</spam_score>
<post_num>1</post_num>
<post_id>post-1</post_id>
<post_url>http://www.frie-ytringer.com/2016/08/22/kritiserte-barnevernet-fikk-ikke-lengre-vaere-besokshjem/</post_url>
<post_date>20160822</post_date>
<post_time></post_time>
<username></username>
<post>
Kritiserte barnevernet, fikk ikke lengre være besøkshjem 
Stein Mortensbakke og hans kone bor i Naustdal kommune i Sogn- og Fjordane. Der har de vært besøkshjem for to barn på fire og sju år i halvannet år. Barna har vært hos familien, som de er i slekt med, seks døgn hver måned. Nå blir barna rammet av et vedtak tatt av barnevernet i kommunen. De har sagt opp besøksavtalen med Stein Mortensbakke fordi han i et brev til rådmannen kritiserte behandlingen barnevernet ga den norsk-rumenske Bodnariu-familien (bilde). 
Stein Mortensbakke trodde det gikk an å rette saklig kritikk mot barneverntjenesten i Naustdal. Han så uretten Bodnariu-familien ble utsatt for , og ville gjøre rådmannen oppmerksom på den. Dermed straffet barnevernet både han og de to barna som pleide å se frem til besøket hos deres avdøde mors slektninger. Han ble straffet og forfulgt fordi han engasjerte seg i Bodnariu-saken. 
Brevet han fikk fra det lokale barnevernet levner ingen tvil: «Grunngjevinga er at barnevernet har informasjon om brev som er send til rådmannen i samband med ei barnevernssak i kommunen, og at haldningane dine til barn og barnevernstenesta i Naustdal ikkje er i samsvar med at du er tilsett som oppdragstakar hjå oss». 
«Dette er ren hevn fra barnevernet i Naustdal. De prøver å målbinde folk slik at vi ikke skal tørre å sette spørsmålstegn med hvordan barnevernet jobber. Nå må barna inn i et nytt og ukjent besøkshjem, noe som ikke er til barnas beste,» sier Stein Mortensbakke til NRK Sogn- og Fjordane. Nå trenger han åpenbart en god advokat som kan sikre at han får jobben tilbake. 
Kommunens rådmann gjemmer seg bak taushetsplikten og sier at det «er opp til barnevernet å vurdere kvalifikasjoner, holdninger, og hvor skikket en er til å utøve tjenester for barnevernet.» 
Barnevernets behandling av den norsk-rumenske familien som fikk barna sine fjernet fra hjemmet i over et halvt år fordi de hadde gitt barna lettere klaps på baken, og som nå har flyttet med barna til Romania, har ført til sterke internasjonale reaksjoner, blant annet blant politikere i Europarådet, Europaparlamentet og flere nasjonale parlamenter, fordi det norske barnevernets overgrep mot flere barnefamilier for dem fremstår som menneskerettighetsbrudd. Nå kan EU-parlamentarikerne også gripe fatt i problemer med manglende ytringsfrihet og yrkesforbud. Del dette: 
</post>
<signature>

</signature>
<external_links>

</external_links>
<country>US</country>
<main_image>http://www.frie-ytringer.com/wp-content/uploads/2016/07/Bondariu-150x150.jpg</main_image>
</document>
