<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Giampaolo: &quot;La squadra ha giocato con il piglio giusto. Abbiamo avuto tante occasioni per raddoppiare&quot; - Sampdoria News</discussion_title>
<language>italian</language>
<gmt_offset></gmt_offset>
<topic_url>http://www.sampdorianews.net/primo-piano/giampaolo-la-squadra-ha-giocato-con-il-piglio-giusto-abbiamo-avuto-tante-occasioni-per-raddoppiare-90257</topic_url>
<topic_text>
Giampaolo: &quot;La squadra ha giocato con il piglio giusto. Abbiamo avuto tante occasioni per raddoppiare&quot; 22.08.2016 00:36 di Davide Repetto articolo letto 2026 volte © foto di Matteo Gribaudi/Image Sport 
Inizio di stagione sicuramente positivo per la nuova Sampdoria di mister Giampaolo che, con il gol di Muriel , ha battuto l&apos; Empoli 1-0 nella prima giornata di questa Serie A. Il tecnico, che tornava laddove aveva allenato fino a pochi mesi fa, può già festeggiare la sua prima vittoria in campionato e il secondo successo su due partite ufficiali con la divisa blucerchiata. 
Dopo la partita ha esternato la sua soddisfazione ai microfoni di Samp TV :&quot;E&apos; stata una bella vittoria, non era semplice, però la squadra ha saputo interpretare la partita come l&apos;avevamo pensata e preparata. Sono stati bravi e capaci di restare dentro la partita per 95 minuti. Abbiamo sofferto qualche piccola cosa nel secondo tempo, ma - riporta sampdorianews.net - abbiamo avuto tante occasioni per raddoppiare. La squadra ha giocato con il piglio giusto senza poi doversi rimproverare nulla a fine gara: era quello che avevo chiesto a loro e devo dire che sono stati bravi. Hanno buttato sul campo fino all&apos;ultima goccia di sudore e questo è positivo. 
La disponibilità, l&apos;entusiasmo, la voglia di esserci possono fare anche la differenza in certi casi. Loro sono giovani e da loro devi aspettarti sicuramente questo, non possono permettersi cali di tensione, magari faranno qualche errore tecnico in più però l&apos;entusiasmo non può mai venir meno&quot;. 
</topic_text>
<spam_score>0.50</spam_score>
<post_num>1</post_num>
<post_id>post-1</post_id>
<post_url>http://www.sampdorianews.net/primo-piano/giampaolo-la-squadra-ha-giocato-con-il-piglio-giusto-abbiamo-avuto-tante-occasioni-per-raddoppiare-90257</post_url>
<post_date>20160822</post_date>
<post_time></post_time>
<username></username>
<post>
Giampaolo: &quot;La squadra ha giocato con il piglio giusto. Abbiamo avuto tante occasioni per raddoppiare&quot; 22.08.2016 00:36 di Davide Repetto articolo letto 2026 volte © foto di Matteo Gribaudi/Image Sport 
Inizio di stagione sicuramente positivo per la nuova Sampdoria di mister Giampaolo che, con il gol di Muriel , ha battuto l&apos; Empoli 1-0 nella prima giornata di questa Serie A. Il tecnico, che tornava laddove aveva allenato fino a pochi mesi fa, può già festeggiare la sua prima vittoria in campionato e il secondo successo su due partite ufficiali con la divisa blucerchiata. 
Dopo la partita ha esternato la sua soddisfazione ai microfoni di Samp TV :&quot;E&apos; stata una bella vittoria, non era semplice, però la squadra ha saputo interpretare la partita come l&apos;avevamo pensata e preparata. Sono stati bravi e capaci di restare dentro la partita per 95 minuti. Abbiamo sofferto qualche piccola cosa nel secondo tempo, ma - riporta sampdorianews.net - abbiamo avuto tante occasioni per raddoppiare. La squadra ha giocato con il piglio giusto senza poi doversi rimproverare nulla a fine gara: era quello che avevo chiesto a loro e devo dire che sono stati bravi. Hanno buttato sul campo fino all&apos;ultima goccia di sudore e questo è positivo. 
La disponibilità, l&apos;entusiasmo, la voglia di esserci possono fare anche la differenza in certi casi. Loro sono giovani e da loro devi aspettarti sicuramente questo, non possono permettersi cali di tensione, magari faranno qualche errore tecnico in più però l&apos;entusiasmo non può mai venir meno&quot;. 
</post>
<signature>

</signature>
<external_links>

</external_links>
<country>RO</country>
<main_image>http://net-storage2.tccstatic.com/storage/sampdorianews.net/img_notizie/thumb1/57/573f7a5de9a262e4cf4735edcc3543a5-49078-46d0d2d6a80d48706aa3d793de24ca67.jpeg</main_image>
</document>
