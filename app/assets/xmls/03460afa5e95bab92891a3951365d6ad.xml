<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>آلمان کنترل‌ها در مرز سوئیس را تشدید کرد</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731629/%D8%A2%D9%84%D9%85%D8%A7%D9%86-%DA%A9%D9%86%D8%AA%D8%B1%D9%84%E2%80%8C%D9%87%D8%A7-%D8%AF%D8%B1-%D9%85%D8%B1%D8%B2-%D8%B3%D9%88%D8%A6%DB%8C%D8%B3-%D8%B1%D8%A7-%D8%AA%D8%B4%D8%AF%DB%8C%D8%AF-%DA%A9%D8%B1%D8%AF</topic_url>
<topic_text>
آلمان کنترل‌ها در مرز سوئیس را تشدید کرد وزیر دارایی سوئیس از اتخاذ کنترل‌های مرزی شدیدی از سوی نیروهای آلمانی در مرز این کشور خبر داد تا از ورود مهاجران غیر قانونی جلوگیری به عمل آورد. به گزارش خبرگزاری بسیج به نقل از رویترز، اولی مائورر وزیر دارایی سوئیس در سخنانی تاکید کرد: آلمان کنترل های مرزی در مرز خود با سوئیس تشدید کرده است تا روند ورود مهاجران عیر قانونی را متوقف نماید. به اعتقاد وزیر دارایی سوئیس، این اقدام آلمان نشانگر عقب نشینی این کشور از مواضع قبلی خود در استقبال از مهاجران خارجی بوده است. ورود هزاران مهاجر غیر قانونی به آلمان طی ماه های گذشته و سیاست درهای باز آنگلا مرکل صدر اعظم این کشور، با انتقادات گسترده‌ای در داخل آلمان روبرو شده است. وزارت کشور آلمان نیز پیش از این از افزایش تعداد نیروهای گارد مرزی در مرز سوئیس خبر داده است. سال گذشته بیش از یک میلیون مهاجر از خاورمیانه، آفریقا و سایر مناطق جهان وارد آلمان شده‌اند. انجام چندین حمله علیه شهروندان غیر نظامی در آلمان طی ماه گذشته که توسط 3 مهاجر انجام شد، موجب افزایش احساسات منفی نسبت به مهاجران خارجی در این کشور شده است. سوئیس نیز اقدامات سرسختانه ای در مقابله با مهاجران خارجی در پیش گرفته است. مهاجران خارجی پس از عبور از دریای مدیترانه خود را به ایتالیا می رسانند. گروه های حقوق بشری از این اقدام دولت سوئیس به شدت انتقاد کرده اند. سوئیس روزانه بیش از 1000 مهاجر را که قصد ورود به آلمان دارند، به ایتالیا بازمی گرداند. وزیر دارایی سوئیس گفت: آلمان تدابیر امنیتی در مرز سوئیس را به طور قابل توجهی افزایش داده است. مهمترین مسیر طی سال گذشته برای مهاجران خارجی که بتوانند وارد آلمان شوند، کشورهای بالکان بوده است ولی کنترل های مرزی در کشورهای بالکان نیز تشدید شده است. پلیس فدرال آلمان نیز اعلام کرده است که از ابتدای امسال تاکنون 3385 مهاجر غیر قانونی را که از سوئیس وارد آلمان شده اند، بازداشت کرده است که این رقم نسبت به سال قبل 40 درصد رشد داشته است.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731629/%D8%A2%D9%84%D9%85%D8%A7%D9%86-%DA%A9%D9%86%D8%AA%D8%B1%D9%84%E2%80%8C%D9%87%D8%A7-%D8%AF%D8%B1-%D9%85%D8%B1%D8%B2-%D8%B3%D9%88%D8%A6%DB%8C%D8%B3-%D8%B1%D8%A7-%D8%AA%D8%B4%D8%AF%DB%8C%D8%AF-%DA%A9%D8%B1%D8%AF</post_url>
<post_date>20160822</post_date>
<post_time>0710</post_time>
<username>info@basijnews.ir</username>
<post>
آلمان کنترل‌ها در مرز سوئیس را تشدید کرد وزیر دارایی سوئیس از اتخاذ کنترل‌های مرزی شدیدی از سوی نیروهای آلمانی در مرز این کشور خبر داد تا از ورود مهاجران غیر قانونی جلوگیری به عمل آورد. به گزارش خبرگزاری بسیج به نقل از رویترز، اولی مائورر وزیر دارایی سوئیس در سخنانی تاکید کرد: آلمان کنترل های مرزی در مرز خود با سوئیس تشدید کرده است تا روند ورود مهاجران عیر قانونی را متوقف نماید. به اعتقاد وزیر دارایی سوئیس، این اقدام آلمان نشانگر عقب نشینی این کشور از مواضع قبلی خود در استقبال از مهاجران خارجی بوده است. ورود هزاران مهاجر غیر قانونی به آلمان طی ماه های گذشته و سیاست درهای باز آنگلا مرکل صدر اعظم این کشور، با انتقادات گسترده‌ای در داخل آلمان روبرو شده است. وزارت کشور آلمان نیز پیش از این از افزایش تعداد نیروهای گارد مرزی در مرز سوئیس خبر داده است. سال گذشته بیش از یک میلیون مهاجر از خاورمیانه، آفریقا و سایر مناطق جهان وارد آلمان شده‌اند. انجام چندین حمله علیه شهروندان غیر نظامی در آلمان طی ماه گذشته که توسط 3 مهاجر انجام شد، موجب افزایش احساسات منفی نسبت به مهاجران خارجی در این کشور شده است. سوئیس نیز اقدامات سرسختانه ای در مقابله با مهاجران خارجی در پیش گرفته است. مهاجران خارجی پس از عبور از دریای مدیترانه خود را به ایتالیا می رسانند. گروه های حقوق بشری از این اقدام دولت سوئیس به شدت انتقاد کرده اند. سوئیس روزانه بیش از 1000 مهاجر را که قصد ورود به آلمان دارند، به ایتالیا بازمی گرداند. وزیر دارایی سوئیس گفت: آلمان تدابیر امنیتی در مرز سوئیس را به طور قابل توجهی افزایش داده است. مهمترین مسیر طی سال گذشته برای مهاجران خارجی که بتوانند وارد آلمان شوند، کشورهای بالکان بوده است ولی کنترل های مرزی در کشورهای بالکان نیز تشدید شده است. پلیس فدرال آلمان نیز اعلام کرده است که از ابتدای امسال تاکنون 3385 مهاجر غیر قانونی را که از سوئیس وارد آلمان شده اند، بازداشت کرده است که این رقم نسبت به سال قبل 40 درصد رشد داشته است.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
