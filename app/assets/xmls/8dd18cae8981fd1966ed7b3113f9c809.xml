<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>Απειλεί με μπλακάουτ τους κακοπληρωτές η ΔΕΗ</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/apili-blakaout-tous-kakoplirotes-dei/</topic_url>
<topic_text>
Απειλεί με μπλακάουτ τους κακοπληρωτές η ΔΕΗ 22 Αυγούστου 2016 10:15 πμ Εκτύπωση Αποστολή με E-mail Την απειλή του μπλακάουτ στους κακοπληρωτές, με προτεραιότητα όσους χρωστούν μεγάλα ποσά, επιστρατεύει η ΔΕΗ για να τους πείσει να τακτοποιήσουν τους ανεξόφλητους λογαριασμούς ρεύματος που επισήμως ανέρχονται σε 2,3 δισ. ευρώ, αλλά κατά τη ΓΕΝΟΠ έχουν ξεπεράσει τα 2,7 δισ. ευρώ. Το νέο αυτό τσουνάμι από ραβασάκια έχει αρχίσει από το τέλος Ιουλίου, οπότε και έληξε το ευνοϊκό πρόγραμμα διακανονισμού οφειλών σε 36 δόσεις και χωρίς προκαταβολή στο οποίο και ανταποκρίθηκαν περίπου 290.000 πελάτες. Δεν συνέβη όμως το ίδιο για 1,5 εκατ. οφειλέτες, από επαγγελματίες και επιχειρήσεις έως νοικοκυριά, με λογαριασμούς στο κόκκινο. Σε όλους αυτούς η ΔΕΗ ανακοίνωσε ότι τους δίνει την ευκαιρία να ρυθμίσουν τις οφειλές τους, γι’ αυτό και παρατείνει το παραπάνω πρόγραμμα μέχρι τις 30 Σεπτεμβρίου. Ταυτόχρονα όμως άρχισε μέσα στον Αύγουστο να αποστέλει μαζικά ραβασάκια για εντολές αποκοπής, με προτεραιότητα όπως λένε οι πληροφορίες όσους της χρωστούν από 3.000 ευρώ και πάνω οι οποίοι διακατέχονται από τη νοοτροπία του συστηματικού κακοπληρωτή. Ο ακριβής αριθμός των πελατών αυτών δεν είναι γνωστός, πληροφορίες ωστόσο αναφέρουν ότι τουλάχιστον 80.000 πελάτες κάθε κατηγορίας χρωστούν 3.000, 4.000 ή και 8.000 ευρώ. Αυτό δεν σημαίνει φυσικά ότι η μπάλα δεν θα πάρει και όσους χρωστούν πιο λογικά ποσά, εξαιρουμένων των ευάλωτων στρωμάτων που έχουν δυνατότητα ένταξης στο Κοινωνικό Οικιακό Τιμολόγιο (ΚΟΤ). Σε κανονικές συνθήκες οι εντολές αποκοπής κινούνται στα επίπεδα των 20.000-25.000 τον μήνα, που σημαίνει ότι αφού οι καταναλωτές αυτοί μείνουν συνήθως για μερικές ώρες δίχως ρεύμα μετά οι περισσότεροι διακανονίζουν τα χρέη τους. Ενα μικρό ωστόσο ποσοστό μένει στο σκοτάδι ανάμεσα στους οποίους υπό πτώχευση επιχειρήσεις, καταστήματα, αλλά και νοικοκυριά. «Κανένα σπίτι δίχως ρεύμα» 
Στα μέσα κοινωνικής δικτύωσης οι καταγγελίες κατά της ΔΕΗ πέφτουν ήδη βροχή, με πρωταγωνιστές μέλη της Κίνησης Πολιτών Ενάντια Στις Διακοπές Ρεύματος. Κίνηση στην οποία κάποτε ο ΣΥΡΙΖΑ πρωτοστατούσε ως αντιπολίτευση (με σύνθημα κανένα σπίτι δίχως ρεύμα), σήμερα όμως ως κυβέρνηση κινδυνεύει να πάθει ό,τι έπαθαν όσοι κατηγορούσε κάποτε ως ανάλγητους. Κι αυτό καθώς από την ανοχή στους κάθε λογής κακοπληρωτές η διοίκηση της ΔΕΗ αναγκάζεται προκειμένου να μαζέψει τα ασυμμάζευτα να προχωρήσει τους επόμενους μήνες σε μπαράζ αποκοπών. Και το ερώτημα είναι αν και σε ποιο βαθμό θα τύχει της πολιτικής στήριξης της κυβέρνησης. Πόσω μάλλον όταν το γυαλί στις σχέσεις του προέδρου της ΔΕΗ Μανόλη Παναγιωτάκη με τον πολιτικό του προϊστάμενο Πάνο Σκουρλέτη έχει για τα καλά ραγίσει. Παράδειγμα οι πρόσφατες μπηχτές κύκλων του υπουργείου για τον τρόπο διαχείρισης από τη ΔΕΗ των ληξιπρόθεσμων οφειλών. Είναι χαρακτηριστικές, έλεγαν στις αρχές Αυγούστου, οι αναφορές ακόμη και για την αποστολή από τη ΔΕΗ εξαμηνιαίων λογαριασμών, με τους καταναλωτές να καλούνται να καλύψουν μέσα σε λίγες ημέρες το ενεργειακό κόστος μισού έτους μαζί με τις πρόσθετες χρεώσεις, κάτι ακατόρθωτο σε πολλές περιπτώσεις. Πραγματικες διακοπές 
Σε αυτό το κλίμα πρόκειται να γίνει από τη ΔΕΗ το φθινοπωρινό κυνήγι των οφειλετών της. Πάντως τα συνεργεία του ΔΕΔΔΗΕ που αναλαμβάνουν να εκτελέσουν τις διακοπές έχουν πάρει σύμφωνα με πληροφορίες εντολές η αποκοπή να είναι τέτοια ώστε ο πελάτης να μην μπορεί να επανασυνδεθεί δίχως να διακανονίσει την οφειλή του, πρακτική ευρέως διαδεδομένη μέχρι σήμερα. Η εντολή είναι η διακοπή να γίνεται από ασφαλές σημείο – όπως χαρακτηριστικά λέγεται – που σημαίνει ότι ο υπάλληλος μπορεί και να κόβει το καλώδιο αντί να κατεβάζει απλώς τον μικροαυτόματο διακόπτη που διαθέτει ο κάθε μετρητής. Εως σήμερα συνέβαινε (και συμβαίνει σε αρκετές περιπτώσεις) το ακριβώς αντίθετο. Ως αποτέλεσμα ο οφειλέτης, αμέσως μετά την αποχώρηση του συνεργείου, σηκώνει τον μικροαυτόματο και ηλεκτροδοτείται κανονικά, παρότι επισήμως εμφανίζεται στις λίστες του ΔΕΔΔΗΕ ως κομμένος. Τα ΝΕΑ   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/apili-blakaout-tous-kakoplirotes-dei/</post_url>
<post_date>20160822</post_date>
<post_time>0715</post_time>
<username>Δήμητρα-Μαρίλια Φούρλα</username>
<post>
Απειλεί με μπλακάουτ τους κακοπληρωτές η ΔΕΗ 22 Αυγούστου 2016 10:15 πμ Εκτύπωση Αποστολή με E-mail Την απειλή του μπλακάουτ στους κακοπληρωτές, με προτεραιότητα όσους χρωστούν μεγάλα ποσά, επιστρατεύει η ΔΕΗ για να τους πείσει να τακτοποιήσουν τους ανεξόφλητους λογαριασμούς ρεύματος που επισήμως ανέρχονται σε 2,3 δισ. ευρώ, αλλά κατά τη ΓΕΝΟΠ έχουν ξεπεράσει τα 2,7 δισ. ευρώ. Το νέο αυτό τσουνάμι από ραβασάκια έχει αρχίσει από το τέλος Ιουλίου, οπότε και έληξε το ευνοϊκό πρόγραμμα διακανονισμού οφειλών σε 36 δόσεις και χωρίς προκαταβολή στο οποίο και ανταποκρίθηκαν περίπου 290.000 πελάτες. Δεν συνέβη όμως το ίδιο για 1,5 εκατ. οφειλέτες, από επαγγελματίες και επιχειρήσεις έως νοικοκυριά, με λογαριασμούς στο κόκκινο. Σε όλους αυτούς η ΔΕΗ ανακοίνωσε ότι τους δίνει την ευκαιρία να ρυθμίσουν τις οφειλές τους, γι’ αυτό και παρατείνει το παραπάνω πρόγραμμα μέχρι τις 30 Σεπτεμβρίου. Ταυτόχρονα όμως άρχισε μέσα στον Αύγουστο να αποστέλει μαζικά ραβασάκια για εντολές αποκοπής, με προτεραιότητα όπως λένε οι πληροφορίες όσους της χρωστούν από 3.000 ευρώ και πάνω οι οποίοι διακατέχονται από τη νοοτροπία του συστηματικού κακοπληρωτή. Ο ακριβής αριθμός των πελατών αυτών δεν είναι γνωστός, πληροφορίες ωστόσο αναφέρουν ότι τουλάχιστον 80.000 πελάτες κάθε κατηγορίας χρωστούν 3.000, 4.000 ή και 8.000 ευρώ. Αυτό δεν σημαίνει φυσικά ότι η μπάλα δεν θα πάρει και όσους χρωστούν πιο λογικά ποσά, εξαιρουμένων των ευάλωτων στρωμάτων που έχουν δυνατότητα ένταξης στο Κοινωνικό Οικιακό Τιμολόγιο (ΚΟΤ). Σε κανονικές συνθήκες οι εντολές αποκοπής κινούνται στα επίπεδα των 20.000-25.000 τον μήνα, που σημαίνει ότι αφού οι καταναλωτές αυτοί μείνουν συνήθως για μερικές ώρες δίχως ρεύμα μετά οι περισσότεροι διακανονίζουν τα χρέη τους. Ενα μικρό ωστόσο ποσοστό μένει στο σκοτάδι ανάμεσα στους οποίους υπό πτώχευση επιχειρήσεις, καταστήματα, αλλά και νοικοκυριά. «Κανένα σπίτι δίχως ρεύμα» 
Στα μέσα κοινωνικής δικτύωσης οι καταγγελίες κατά της ΔΕΗ πέφτουν ήδη βροχή, με πρωταγωνιστές μέλη της Κίνησης Πολιτών Ενάντια Στις Διακοπές Ρεύματος. Κίνηση στην οποία κάποτε ο ΣΥΡΙΖΑ πρωτοστατούσε ως αντιπολίτευση (με σύνθημα κανένα σπίτι δίχως ρεύμα), σήμερα όμως ως κυβέρνηση κινδυνεύει να πάθει ό,τι έπαθαν όσοι κατηγορούσε κάποτε ως ανάλγητους. Κι αυτό καθώς από την ανοχή στους κάθε λογής κακοπληρωτές η διοίκηση της ΔΕΗ αναγκάζεται προκειμένου να μαζέψει τα ασυμμάζευτα να προχωρήσει τους επόμενους μήνες σε μπαράζ αποκοπών. Και το ερώτημα είναι αν και σε ποιο βαθμό θα τύχει της πολιτικής στήριξης της κυβέρνησης. Πόσω μάλλον όταν το γυαλί στις σχέσεις του προέδρου της ΔΕΗ Μανόλη Παναγιωτάκη με τον πολιτικό του προϊστάμενο Πάνο Σκουρλέτη έχει για τα καλά ραγίσει. Παράδειγμα οι πρόσφατες μπηχτές κύκλων του υπουργείου για τον τρόπο διαχείρισης από τη ΔΕΗ των ληξιπρόθεσμων οφειλών. Είναι χαρακτηριστικές, έλεγαν στις αρχές Αυγούστου, οι αναφορές ακόμη και για την αποστολή από τη ΔΕΗ εξαμηνιαίων λογαριασμών, με τους καταναλωτές να καλούνται να καλύψουν μέσα σε λίγες ημέρες το ενεργειακό κόστος μισού έτους μαζί με τις πρόσθετες χρεώσεις, κάτι ακατόρθωτο σε πολλές περιπτώσεις. Πραγματικες διακοπές 
Σε αυτό το κλίμα πρόκειται να γίνει από τη ΔΕΗ το φθινοπωρινό κυνήγι των οφειλετών της. Πάντως τα συνεργεία του ΔΕΔΔΗΕ που αναλαμβάνουν να εκτελέσουν τις διακοπές έχουν πάρει σύμφωνα με πληροφορίες εντολές η αποκοπή να είναι τέτοια ώστε ο πελάτης να μην μπορεί να επανασυνδεθεί δίχως να διακανονίσει την οφειλή του, πρακτική ευρέως διαδεδομένη μέχρι σήμερα. Η εντολή είναι η διακοπή να γίνεται από ασφαλές σημείο – όπως χαρακτηριστικά λέγεται – που σημαίνει ότι ο υπάλληλος μπορεί και να κόβει το καλώδιο αντί να κατεβάζει απλώς τον μικροαυτόματο διακόπτη που διαθέτει ο κάθε μετρητής. Εως σήμερα συνέβαινε (και συμβαίνει σε αρκετές περιπτώσεις) το ακριβώς αντίθετο. Ως αποτέλεσμα ο οφειλέτης, αμέσως μετά την αποχώρηση του συνεργείου, σηκώνει τον μικροαυτόματο και ηλεκτροδοτείται κανονικά, παρότι επισήμως εμφανίζεται στις λίστες του ΔΕΔΔΗΕ ως κομμένος. Τα ΝΕΑ   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2015/02/ΔΕΗ.jpg</main_image>
</document>
