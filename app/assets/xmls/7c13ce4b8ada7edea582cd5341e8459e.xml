<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>FAS: «Αποθέματα τροφίμων και νερού θα κληθούν να έχουν οι Γερμανοί» για το ενδεχόμενο επίθεσης</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/fas-apothemata-trofimon-ke-nerou-tha-klithoun-na-echoun-germani-gia-endechomeno-epithesis/</topic_url>
<topic_text>
FAS: «Αποθέματα τροφίμων και νερού θα κληθούν να έχουν οι Γερμανοί» για το ενδεχόμενο επίθεσης 22 Αυγούστου 2016 10:30 πμ Εκτύπωση Αποστολή με E-mail 
Για πρώτη φορά μετά το τέλος του Ψυχρού Πολέμου, η γερμανική κυβέρνηση σκοπεύει να καλέσει τους πολίτες της χώρας να συγκεντρώσουν αποθέματα τροφίμων και νερού για την περίπτωση επίθεσης ή καταστροφής, υποστηρίζει σε δημοσίευμά της η εφημερίδα Frankfurter Allgemeine Sonntagszeitung. 
Η Γερμανία έχει τεθεί σε ύψιστη επιφυλακή μετά τις δύο επιθέσεις ισλαμιστών και το μακελειό που προκάλεσε ένας ψυχικά ασταθής έφηβος τον περασμένο μήνα. 
Το Βερολίνο ανακοίνωσε πρόσφατα μέτρα στο πλαίσιο των οποίων θα αυξηθούν οι δαπάνες για την αστυνομία και τις δυνάμεις ασφαλείας και θα δημιουργηθεί μία ειδική μονάδα καταπολέμησης της τρομοκρατίας και του εγκλήματος στον κυβερνοχώρο. 
«Ο πληθυσμός θα είναι υποχρεωμένος να διαθέτει προμήθειες φαγητού για δέκα ημέρες» γράφει η εφημερίδα, υποστηρίζοντας ότι αυτό προβλέπεται στην «Αντίληψη για την Πολιτική Προστασία», σχέδιο που έχει προετοιμάσει το υπουργείο Εσωτερικών. 
Σύμφωνα πάντα με το δημοσίευμα, μία κοινοβουλευτική επιτροπή ήταν εκείνη που είχε ζητήσει αρχικά να καταρτιστεί η στρατηγική της πολιτικής άμυνας, το 2012. 
Εκπρόσωπος του υπουργείου Εσωτερικών δήλωσε ότι το σχέδιο θα συζητηθεί στο υπουργικό συμβούλιο την Τετάρτη και θα παρουσιαστεί από τον υπουργό το απόγευμα της ίδιας ημέρας. Απέφυγε όμως να δώσει περισσότερες λεπτομέρειες για το περιεχόμενο της πρότασης. 
Η εφημερίδα αναφέρει ότι με βάση το σχέδιο οι κάτοικοι θα πρέπει να αποθηκεύουν πόσιμο νερό για πέντε ημέρες. 
Στην έκθεση, έκτασης 69 σελίδων, σημειώνεται ότι δεν θεωρείται πιθανή μια επίθεση σε γερμανικό έδαφος. Ωστόσο, ζητείται προληπτικά από τους πολίτες να προετοιμαστούν αναλόγως «για μια εξέλιξη που θα μπορούσε να απειλήσει την ύπαρξή μας και δεν μπορεί να αποκλειστεί κατηγορηματικά στο μέλλον», συνεχίζει το δημοσίευμα. 
in.gr   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/fas-apothemata-trofimon-ke-nerou-tha-klithoun-na-echoun-germani-gia-endechomeno-epithesis/</post_url>
<post_date>20160822</post_date>
<post_time>0730</post_time>
<username>Δήμητρα-Μαρίλια Φούρλα</username>
<post>
FAS: «Αποθέματα τροφίμων και νερού θα κληθούν να έχουν οι Γερμανοί» για το ενδεχόμενο επίθεσης 22 Αυγούστου 2016 10:30 πμ Εκτύπωση Αποστολή με E-mail 
Για πρώτη φορά μετά το τέλος του Ψυχρού Πολέμου, η γερμανική κυβέρνηση σκοπεύει να καλέσει τους πολίτες της χώρας να συγκεντρώσουν αποθέματα τροφίμων και νερού για την περίπτωση επίθεσης ή καταστροφής, υποστηρίζει σε δημοσίευμά της η εφημερίδα Frankfurter Allgemeine Sonntagszeitung. 
Η Γερμανία έχει τεθεί σε ύψιστη επιφυλακή μετά τις δύο επιθέσεις ισλαμιστών και το μακελειό που προκάλεσε ένας ψυχικά ασταθής έφηβος τον περασμένο μήνα. 
Το Βερολίνο ανακοίνωσε πρόσφατα μέτρα στο πλαίσιο των οποίων θα αυξηθούν οι δαπάνες για την αστυνομία και τις δυνάμεις ασφαλείας και θα δημιουργηθεί μία ειδική μονάδα καταπολέμησης της τρομοκρατίας και του εγκλήματος στον κυβερνοχώρο. 
«Ο πληθυσμός θα είναι υποχρεωμένος να διαθέτει προμήθειες φαγητού για δέκα ημέρες» γράφει η εφημερίδα, υποστηρίζοντας ότι αυτό προβλέπεται στην «Αντίληψη για την Πολιτική Προστασία», σχέδιο που έχει προετοιμάσει το υπουργείο Εσωτερικών. 
Σύμφωνα πάντα με το δημοσίευμα, μία κοινοβουλευτική επιτροπή ήταν εκείνη που είχε ζητήσει αρχικά να καταρτιστεί η στρατηγική της πολιτικής άμυνας, το 2012. 
Εκπρόσωπος του υπουργείου Εσωτερικών δήλωσε ότι το σχέδιο θα συζητηθεί στο υπουργικό συμβούλιο την Τετάρτη και θα παρουσιαστεί από τον υπουργό το απόγευμα της ίδιας ημέρας. Απέφυγε όμως να δώσει περισσότερες λεπτομέρειες για το περιεχόμενο της πρότασης. 
Η εφημερίδα αναφέρει ότι με βάση το σχέδιο οι κάτοικοι θα πρέπει να αποθηκεύουν πόσιμο νερό για πέντε ημέρες. 
Στην έκθεση, έκτασης 69 σελίδων, σημειώνεται ότι δεν θεωρείται πιθανή μια επίθεση σε γερμανικό έδαφος. Ωστόσο, ζητείται προληπτικά από τους πολίτες να προετοιμαστούν αναλόγως «για μια εξέλιξη που θα μπορούσε να απειλήσει την ύπαρξή μας και δεν μπορεί να αποκλειστεί κατηγορηματικά στο μέλλον», συνεχίζει το δημοσίευμα. 
in.gr   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2014/02/soyper-market.jpg</main_image>
</document>
