<?xml version="1.0" encoding="UTF-8"?>
<document>
<type>mainstream</type>
<forum>http://www.iefimerida.gr/rss.xml</forum>
<forum_title>iefimerida.gr</forum_title>
<discussion_title>Κατρούγκαλος: Κόκκινη γραμμή οι ομαδικές απολύσεις</discussion_title>
<language>greek</language>
<gmt_offset></gmt_offset>
<topic_url>http://www.iefimerida.gr/news/284231/katroygkalos-kokkini-grammi-oi-omadikes-apolyseis</topic_url>
<topic_text>
Στόχος της κυβέρνησης στη διαπραγμάτευση είναι να αποτραπεί η γενικευμένη απορρύθμιση στην αγορά εργασίας. 
Αυτό υπογράμμισε ο αρμόδιος υπουργός Γιώργος Κατρούγκαλος μιλώντας στην ΕΡΤ. 
Ο Γιωργος Κατρούγκαλος τόνισε πως το θέμα των ομαδικών απολύσεων αποτελεί κόκκινη γραμμή, ενώ σημείωσε ότι στη διαπραγμάτευση η κυβέρνηση δεν προσέρχεται αμυντικά αλλά θέτει ζητήματα όπως η επαναφορά των συλλογικών διαπαραγματεύσεων μέσω των οποίων θα καθορίζεται και ο κατώτατος μισθός, όπως γινόταν πάντα. Ο υπουργός Εργασίας σημείωσε ότι η χώρα χρειάζεται νέες θέσεις εργασίας και όχι απολύσεις, ενώ επέκρινε το ΔΝΤ για την επιμονή του σε αυτά τα θέματα λέγοντας πως «οι ακραίες νεοφιλελεύθερες θέσεις του ΔΝΤ δεν έχουν θέση στην Ευρώπη και δεν ταιριάζουν με το DNA της». 
Ανέφερε πως μετά τις 15 Σεπτεμβρίου διοργανώνεται διεθνές συνέδριο στην Αθήνα για τα εργασιακά με την συμμετοχή Ευρωπαϊκών Συνδικάτων και Ευρωπαίων υπουργών που διαφωνούν με νεοφιλελεύθερες επιλογές. 
Σε ότι αφορά τις συντάξεις διαβεβαίωσε πως δεν θα περικοπεί καμία κύρια σύνταξη, ενώ είπε πως θα υπάρξουν και μικρές αυξήσεις λίγων ευρώ λόγω επανυπολογισμού των εισφορών υγείας . 
Διευκρίνησε ότι κύριες και επικουρικές συντάξεις που δεν υπερβαίνουν τα 1.300 ευρώ δεν θα πληγούν. Στην περίπτωση που το άθροισμα είναι μεγαλύτερο,όπως είπε, η κύρια σύνταξη δεν θα πληγεί ενώ θα γίνει επανυπολογισμός της επικουρικής αλλά με βάση τα χρόνια ασφάλισης και τις εισφορές που έχουν καταβληθεί. Ως εκ τούτου υπογράμμισε πως δεν θα γίνουν οριζόντιες περικοπές στις επικουρικές. 
Ανέφερε πως με βάση τους υπολογισμούς που έγιναν οι περικοπές στις συντάξεις του Δημοσίου ήταν μεσοσταθμικά 8-10% για το 20% των συνταξιούχων. Ανάλογη θα είναι όπως ανέφερε η περικοπή για τους συνταξιούχους του ιδιωτικού τομέα. 
(ΑΠΕ-ΜΠΕ)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.iefimerida.gr/news/284231/katroygkalos-kokkini-grammi-oi-omadikes-apolyseis</post_url>
<post_date>20160822</post_date>
<post_time>0720</post_time>
<username>kpoulopoulou</username>
<post>
Στόχος της κυβέρνησης στη διαπραγμάτευση είναι να αποτραπεί η γενικευμένη απορρύθμιση στην αγορά εργασίας. 
Αυτό υπογράμμισε ο αρμόδιος υπουργός Γιώργος Κατρούγκαλος μιλώντας στην ΕΡΤ. 
Ο Γιωργος Κατρούγκαλος τόνισε πως το θέμα των ομαδικών απολύσεων αποτελεί κόκκινη γραμμή, ενώ σημείωσε ότι στη διαπραγμάτευση η κυβέρνηση δεν προσέρχεται αμυντικά αλλά θέτει ζητήματα όπως η επαναφορά των συλλογικών διαπαραγματεύσεων μέσω των οποίων θα καθορίζεται και ο κατώτατος μισθός, όπως γινόταν πάντα. Ο υπουργός Εργασίας σημείωσε ότι η χώρα χρειάζεται νέες θέσεις εργασίας και όχι απολύσεις, ενώ επέκρινε το ΔΝΤ για την επιμονή του σε αυτά τα θέματα λέγοντας πως «οι ακραίες νεοφιλελεύθερες θέσεις του ΔΝΤ δεν έχουν θέση στην Ευρώπη και δεν ταιριάζουν με το DNA της». 
Ανέφερε πως μετά τις 15 Σεπτεμβρίου διοργανώνεται διεθνές συνέδριο στην Αθήνα για τα εργασιακά με την συμμετοχή Ευρωπαϊκών Συνδικάτων και Ευρωπαίων υπουργών που διαφωνούν με νεοφιλελεύθερες επιλογές. 
Σε ότι αφορά τις συντάξεις διαβεβαίωσε πως δεν θα περικοπεί καμία κύρια σύνταξη, ενώ είπε πως θα υπάρξουν και μικρές αυξήσεις λίγων ευρώ λόγω επανυπολογισμού των εισφορών υγείας . 
Διευκρίνησε ότι κύριες και επικουρικές συντάξεις που δεν υπερβαίνουν τα 1.300 ευρώ δεν θα πληγούν. Στην περίπτωση που το άθροισμα είναι μεγαλύτερο,όπως είπε, η κύρια σύνταξη δεν θα πληγεί ενώ θα γίνει επανυπολογισμός της επικουρικής αλλά με βάση τα χρόνια ασφάλισης και τις εισφορές που έχουν καταβληθεί. Ως εκ τούτου υπογράμμισε πως δεν θα γίνουν οριζόντιες περικοπές στις επικουρικές. 
Ανέφερε πως με βάση τους υπολογισμούς που έγιναν οι περικοπές στις συντάξεις του Δημοσίου ήταν μεσοσταθμικά 8-10% για το 20% των συνταξιούχων. Ανάλογη θα είναι όπως ανέφερε η περικοπή για τους συνταξιούχους του ιδιωτικού τομέα. 
(ΑΠΕ-ΜΠΕ)
</post>
<signature>

</signature>
<external_links>

</external_links>
<country>GR</country>
<main_image>http://www.iefimerida.gr/sites/default/files/katrougalos708_21.jpg</main_image>
</document>
