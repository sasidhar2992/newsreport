<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Plaża w Opolu przetrwała krytykę. Radni chcą ją powiększyć - Opole - naszemiasto.pl</discussion_title>
<language>polish</language>
<gmt_offset></gmt_offset>
<topic_url>http://opole.naszemiasto.pl/artykul/plaza-w-opolu-przetrwala-krytyke-radni-chca-ja-powiekszyc,3833345,art,t,id,tm.html</topic_url>
<topic_text>
Plaża w Opolu przetrwała krytykę. Radni chcą ją powiększyć Plaża w Opolu przetrwała krytykę. Radni chcą ją powiększyć Autor : Artur Janowski 2016-08-22, Aktualizacja: dzisiaj 09:30 źródło: Naszemiasto.pl 
Marcin Moś oraz Kinga Gąsiorek wygrzewali się w sobotę na miejskiej plaży. - Przyjechaliśmy w odwiedziny do rodziny w Opolu, fajnie że macie takie miejsce nad samą rzeką - mówili. (© Fot. Arti) 
Masz zdjęcie do tego tematu? Wyślij Wniosek o rozbudowę plaży na brzegiem Odry złożyli radni PO, a popierają go także radni prezydenta. Miejska plaża od lipca działa na brzegiem Odry od strony Zaodrza. Nie jest wielka (łącznie ma 400 metrów kwadratowych powierzchni) i jeszcze w czasie budowy pojawiały się głosy, że to za mało. Wiele osób krytykowało też brak zjazdu dla wózków obok schodów, jak i to, że na plaży nie ma niczego poza podestem i piaskiem. Tymczasem kiedy tylko jest ciepło, na plaży można jednak spotkać opolan. Najczęściej są to mamy z dziećmi, które traktują to miejsce jako wielką piaskownicę, która jest dodatkowo ogrodzona, a przez to również bezpieczna. - Nam też to miejsce się podoba - mówią Marin Moś i Kinga Gąsiorek, którzy przyjechali do Opola, aby odwiedzić rodzinę. - Fajne jest to, że można wypożyczyć leżaki, a jak ktoś nie lubi słońca, to zawsze da się skryć pod którymś z parasoli. To dobre miejsce, aby wyjść z pobliskich bloków i np. trochę się poopalać. Plaża powinna być jednak nieco większa. Tego samego zdania są radni klub Platformy Obywatelskiej, którzy złożyli wniosek do prezydenta, aby plaża rozrosła się przynajmniej do trzech tysięcy metrów kwadratowych. - Najlepiej w stronę Odry, bo teraz wcale nie zachęca do odpoczynku i faktycznie wyglądem plaża przypomina największą w mieście piaskownicę - ocenia Przemysław Pospieszyński, radny PO. Radni ocenili, że realizacja ich wniosku może kosztować około 60 tysięcy złotych. - Może być to większa kwota, ale nie sądzę, by przekroczyła sumę 100 tys. zł - mówi radny. Łukasz Sowada, przewodniczący klubu radnych prezydenta Arkadiusza Wiśniewskiego też uważa, że teren rekreacyjny na Odrą należałoby w przyszłości powiększyć. - To jest miejsce z potencjałem, ale faktycznie małe głównie dlatego, że Regionalny Zarząd Gospodarki Wodnej narzucił urzędowi miasta ostre warunki i ciekawy, obywatelski projekt zrobił się dużo droższy, niż początkowo planowano - przypomina Sowada. Warto pamiętać, że plaża miała kosztować maksymalnie 50 tys. zł, a skończyło się na 150 tys. zł m.in. dlatego, że trzeba było wybudować podbudowę z kostki pod piaskiem. - Dziś byłbym ostrożny przy szacowaniu kosztów kolejnego etapu plaży, ale będziemy o tym rozmawiać z prezydentem i sam mam nadzieję, że pieniądze na tę inwestycję się znajdą - przyznaje Sowada. 
</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://opole.naszemiasto.pl/artykul/plaza-w-opolu-przetrwala-krytyke-radni-chca-ja-powiekszyc,3833345,art,t,id,tm.html</post_url>
<post_date>20160822</post_date>
<post_time></post_time>
<username></username>
<post>
Plaża w Opolu przetrwała krytykę. Radni chcą ją powiększyć Plaża w Opolu przetrwała krytykę. Radni chcą ją powiększyć Autor : Artur Janowski 2016-08-22, Aktualizacja: dzisiaj 09:30 źródło: Naszemiasto.pl 
Marcin Moś oraz Kinga Gąsiorek wygrzewali się w sobotę na miejskiej plaży. - Przyjechaliśmy w odwiedziny do rodziny w Opolu, fajnie że macie takie miejsce nad samą rzeką - mówili. (© Fot. Arti) 
Masz zdjęcie do tego tematu? Wyślij Wniosek o rozbudowę plaży na brzegiem Odry złożyli radni PO, a popierają go także radni prezydenta. Miejska plaża od lipca działa na brzegiem Odry od strony Zaodrza. Nie jest wielka (łącznie ma 400 metrów kwadratowych powierzchni) i jeszcze w czasie budowy pojawiały się głosy, że to za mało. Wiele osób krytykowało też brak zjazdu dla wózków obok schodów, jak i to, że na plaży nie ma niczego poza podestem i piaskiem. Tymczasem kiedy tylko jest ciepło, na plaży można jednak spotkać opolan. Najczęściej są to mamy z dziećmi, które traktują to miejsce jako wielką piaskownicę, która jest dodatkowo ogrodzona, a przez to również bezpieczna. - Nam też to miejsce się podoba - mówią Marin Moś i Kinga Gąsiorek, którzy przyjechali do Opola, aby odwiedzić rodzinę. - Fajne jest to, że można wypożyczyć leżaki, a jak ktoś nie lubi słońca, to zawsze da się skryć pod którymś z parasoli. To dobre miejsce, aby wyjść z pobliskich bloków i np. trochę się poopalać. Plaża powinna być jednak nieco większa. Tego samego zdania są radni klub Platformy Obywatelskiej, którzy złożyli wniosek do prezydenta, aby plaża rozrosła się przynajmniej do trzech tysięcy metrów kwadratowych. - Najlepiej w stronę Odry, bo teraz wcale nie zachęca do odpoczynku i faktycznie wyglądem plaża przypomina największą w mieście piaskownicę - ocenia Przemysław Pospieszyński, radny PO. Radni ocenili, że realizacja ich wniosku może kosztować około 60 tysięcy złotych. - Może być to większa kwota, ale nie sądzę, by przekroczyła sumę 100 tys. zł - mówi radny. Łukasz Sowada, przewodniczący klubu radnych prezydenta Arkadiusza Wiśniewskiego też uważa, że teren rekreacyjny na Odrą należałoby w przyszłości powiększyć. - To jest miejsce z potencjałem, ale faktycznie małe głównie dlatego, że Regionalny Zarząd Gospodarki Wodnej narzucił urzędowi miasta ostre warunki i ciekawy, obywatelski projekt zrobił się dużo droższy, niż początkowo planowano - przypomina Sowada. Warto pamiętać, że plaża miała kosztować maksymalnie 50 tys. zł, a skończyło się na 150 tys. zł m.in. dlatego, że trzeba było wybudować podbudowę z kostki pod piaskiem. - Dziś byłbym ostrożny przy szacowaniu kosztów kolejnego etapu plaży, ale będziemy o tym rozmawiać z prezydentem i sam mam nadzieję, że pieniądze na tę inwestycję się znajdą - przyznaje Sowada. 
</post>
<signature>

</signature>
<external_links>

</external_links>
<country>PL</country>
<main_image>https://d-nm.ppstatic.pl/kadr/k/r/57/fa/57baa91cb25c1_o,size,610x0,q,70,h,753234.jpg</main_image>
</document>
