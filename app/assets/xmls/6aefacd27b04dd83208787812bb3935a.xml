<?xml version="1.0" encoding="UTF-8"?>
<document>
<type>mainstream</type>
<forum>http://seleo.gr//?format=feed&amp;type=rss</forum>
<forum_title>Ειδήσεις, επικαιρότητα από τη θεσσαλονίκη και τον κόσμο - seleo - seleo</forum_title>
<discussion_title>Έξαλλος με Βλ. Ίβιτς ο Τζιώλης</discussion_title>
<language>greek</language>
<gmt_offset></gmt_offset>
<topic_url>http://www.seleo.gr/athlitika/219127-eksallos-me-vl-ivits-o-tziolis</topic_url>
<topic_text>
Έξαλλος με Βλ. Ίβιτς ο Τζιώλης Έξαλλος με Βλ. Ίβιτς ο Τζιώλης   10:45 Γράφτηκε από τον Σ.Σ. 
Όλα τούμπα ήρθαν μέσα σε λίγες ημέρες για τον Αλέξανδρο Τζιόλη, καθώς όχι μόνο έχασε τη θέση βασικού που είχε στον ΠΑΟΚ, αλλά την Παρασκευή, περίπου 10 ημέρες δηλαδή πριν το φινάλε της μεταγραφικής περιόδου, ενημερώθηκε από τη διοίκηση ότι δεν υπολογίζεται και πως θα πρέπει να ψάξει να βρει ομάδα. 

&apos;Οπως γράφει το sportdog.gr η εξέλιξη αυτή προφανώς και πίκρανε τον Έλληνα άσο, αφού ήθελε να συνεχίσει στον ΠΑΟΚ, όμως παίζοντας πολλά χρόνια σε υψηλό επίπεδο, έχει την εμπειρία να καταλάβει μία τέτοια απόφαση. 
Αυτό που αδυνατεί, πάντως, να κατανοήσει και, φυσικά, αυτό που τον έχει ενοχλήσει είναι το τάιμινγκ της υπόθεσης. Αν, για παράδειγμα, ο ΠΑΟΚ τον είχε ενημερώσει πριν από ένα μήνα, τότε και αυτός θα μπορούσε να είχε ψάξει για ομάδα πιο άνετα και χωρίς το άγχος να… μείνει στην εξέδρα. 
Ο Τζιόλης, λοιπόν, θεωρεί πως η συμπεριφορά του Δικεφάλου απέναντί του δεν ήταν σωστή και μάλιστα εμφανίζεται ενοχλημένος με τον Βλάνταν Ίβιτς, καθώς δική του απόφαση ήταν η αποχώρησή του από την ομάδα αυτή τη χρονική περίοδο. 
Ο έμπειρος άσος δεν έχει πρόβλημα με το γεγονός ότι δεν τον… πιστεύει ο προπονητής του, αλλά με το ότι το... κατάλαβε στις 20 Αυγούστου, ουσιαστικά μόλις μία ημέρα πριν την έναρξη του πρωταθλήματος (που δεν έγινε για άλλους λόγους). 
Ο Τζιόλης, πλέον, τρέχει και δε φτάνει, καθώς από την Παρασκευή ήδη ο μάνατζερ του μιλάει συνεχώς στα τηλέφωνα και προσπαθεί να του βρει ομάδα στο εξωτερικό, η οποία όχι μόνο θα ικανοποιεί τις αγωνιστικές του προσδοκίες, αλλά συγχρόνως θα καλύπτει και το συμβόλαιό του. 
Μάλιστα, από το βράδυ του Σαββάτου κυκλοφορεί η πληροφορία ότι ήδη έχει βρει …κάτι καλό εκτός Ελλάδας, αν και την Κυριακή εθεάθη στα Γιάννινα, κίνηση που φούντωσε τις φήμες για πιθανή μεταγραφή του είτε στον ΠΑΣ είτε στη Βέροια (έπαιζαν σήμερα αντίπαλοι σε φιλικό). 
Ετικέτες
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.seleo.gr/athlitika/219127-eksallos-me-vl-ivits-o-tziolis</post_url>
<post_date>20160822</post_date>
<post_time>0745</post_time>
<username>mail@seleo.gr (Σ.Σ.)</username>
<post>
Έξαλλος με Βλ. Ίβιτς ο Τζιώλης Έξαλλος με Βλ. Ίβιτς ο Τζιώλης   10:45 Γράφτηκε από τον Σ.Σ. 
Όλα τούμπα ήρθαν μέσα σε λίγες ημέρες για τον Αλέξανδρο Τζιόλη, καθώς όχι μόνο έχασε τη θέση βασικού που είχε στον ΠΑΟΚ, αλλά την Παρασκευή, περίπου 10 ημέρες δηλαδή πριν το φινάλε της μεταγραφικής περιόδου, ενημερώθηκε από τη διοίκηση ότι δεν υπολογίζεται και πως θα πρέπει να ψάξει να βρει ομάδα. 

&apos;Οπως γράφει το sportdog.gr η εξέλιξη αυτή προφανώς και πίκρανε τον Έλληνα άσο, αφού ήθελε να συνεχίσει στον ΠΑΟΚ, όμως παίζοντας πολλά χρόνια σε υψηλό επίπεδο, έχει την εμπειρία να καταλάβει μία τέτοια απόφαση. 
Αυτό που αδυνατεί, πάντως, να κατανοήσει και, φυσικά, αυτό που τον έχει ενοχλήσει είναι το τάιμινγκ της υπόθεσης. Αν, για παράδειγμα, ο ΠΑΟΚ τον είχε ενημερώσει πριν από ένα μήνα, τότε και αυτός θα μπορούσε να είχε ψάξει για ομάδα πιο άνετα και χωρίς το άγχος να… μείνει στην εξέδρα. 
Ο Τζιόλης, λοιπόν, θεωρεί πως η συμπεριφορά του Δικεφάλου απέναντί του δεν ήταν σωστή και μάλιστα εμφανίζεται ενοχλημένος με τον Βλάνταν Ίβιτς, καθώς δική του απόφαση ήταν η αποχώρησή του από την ομάδα αυτή τη χρονική περίοδο. 
Ο έμπειρος άσος δεν έχει πρόβλημα με το γεγονός ότι δεν τον… πιστεύει ο προπονητής του, αλλά με το ότι το... κατάλαβε στις 20 Αυγούστου, ουσιαστικά μόλις μία ημέρα πριν την έναρξη του πρωταθλήματος (που δεν έγινε για άλλους λόγους). 
Ο Τζιόλης, πλέον, τρέχει και δε φτάνει, καθώς από την Παρασκευή ήδη ο μάνατζερ του μιλάει συνεχώς στα τηλέφωνα και προσπαθεί να του βρει ομάδα στο εξωτερικό, η οποία όχι μόνο θα ικανοποιεί τις αγωνιστικές του προσδοκίες, αλλά συγχρόνως θα καλύπτει και το συμβόλαιό του. 
Μάλιστα, από το βράδυ του Σαββάτου κυκλοφορεί η πληροφορία ότι ήδη έχει βρει …κάτι καλό εκτός Ελλάδας, αν και την Κυριακή εθεάθη στα Γιάννινα, κίνηση που φούντωσε τις φήμες για πιθανή μεταγραφή του είτε στον ΠΑΣ είτε στη Βέροια (έπαιζαν σήμερα αντίπαλοι σε φιλικό). 
Ετικέτες
</post>
<signature>

</signature>
<external_links>

</external_links>
<country>GR</country>
<main_image>http://www.seleo.gr/media/k2/items/cache/ea932b37669505173380a00710de04e9_S.jpg</main_image>
</document>
