<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>Ποιοι τουρίστες αλλάζουν γνώμη τελευταία στιγμή και θα έρθουν τελικά στην Ελλάδα</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/pii-touristes-allazoun-gnomi-teleftea-stigmi-ke-tha-erthoun-telika-stin-ellada/</topic_url>
<topic_text>
Ποιοι τουρίστες αλλάζουν γνώμη τελευταία στιγμή και θα έρθουν τελικά στην Ελλάδα 22 Αυγούστου 2016 8:30 πμ Εκτύπωση Αποστολή με E-mail 
Στις κρατήσεις της τελευταίας στιγμής έχουν στηρίξει τις ελπίδες τους για αύξηση των τουριστικών εσόδων ξενοδόχοι και καταστηματάρχες, με το βλέμμα στραμμένο κυρίως στις αγορές που τους προηγούμενους μήνες κατέγραφαν πτώση στην ζήτηση. 
Εντούτοις είναι ιδιαίτερα έντονη η ανησυχία για τη νέα τροπή που παίρνει το μεταναστευτικό, με αύξηση των ροών στα νησιά του Ανατ. Αιγαίου, αλλά και μετά τα κυβερνητικά σχέδια για τη δημιουργία hot spots και στην Κρήτη, το νησί με τη μεγαλύτερη τουριστική άνοδο φέτος. 
Σύμφωνα με τα όσα εκτιμούν επιχειρηματίες του Τουρισμού, συνεχίζεται η αυξητική τάση των last minute και τον Αύγουστο και όλα δείχνουν ότι οι αφίξεις τουριστών θα ανέλθουν στα 25 εκατομμύρια (χωρίς να υπολογίζονται οι επιβάτες της κρουαζιέρας), ενώ υπάρχουν ισχυρές ενδείξεις ότι θα υπάρξει και μικρή επιμήκυνση της τουριστικής περιόδου. 
Τα νέα είναι ευχάριστα για τη Γερμανία, που ενώ από την αρχή της χρονιάς παρουσίαζε αρνητικά νούμερα, τον Ιούλιο υπήρξε μεταστροφή του κλίματος, με τις κρατήσεις να γυρνούν θετικά, φθάνοντας το 1,9%. 
Σύμφωνα με το σύστημα κρατήσεων Amadeus για το μήνα Ιούλιο, αν και το ποσοστό της αύξησης δεν είναι ιδιαίτερα μεγάλο, στους κόλπους των επιχειρηματιών του Τουρισμού επικρατεί ικανοποίηση, δεδομένου πως τον Ιανουάριο η πτώση στην ζήτηση από τη Γερμανία έφτανε το 11,1% για να καταλήξει στο επίσης αρνητικό 3,2% τον Ιούνιο. 
Μάλιστα, αν και οι Γερμανοί θεωρούνται λάτρεις των «early bookings” η κατάσταση φέτος στον γερμανικό τουριστικό κλάδο είναι πολύ διαφορετική, καθώς ένα μεγάλο ποσοστό, όπως αναφέρουν οι tour operators, προτίμησαν να κάνουν διακοπές στο εσωτερικό της χώρας. 
Εξίσου θετικά είναι τα νέα και από την Αυστρία, η οποία τις προηγούμενες σεζόν εμφάνιζε ισχυρές τάσεις στην ζήτηση. Ενώ τους προηγούμενους μήνες η αγορά κινούνταν με αρνητικό πρόσημο στα bookings, που ξεπερνούσε ακόμη και το 20%, τον Ιούλιο εμφανίζει άνοδο 15,8%. Το ίδιο συνέβη και με την Ολλανδία, που από -13,8% τον Ιούνιο στην κρατήσεις, κατέγραψε +11,7% τον Ιούλιο. 
Πιστοί πάντως στο «ελληνικό καλοκαίρι” αποδεικνύονται οι επισκέπτες από την Αγγλία και την Πολωνία. Έτσι παρά τους φόβους που υπήρχαν μετά το αποτέλεσμα του βρετανικού δημοψηφίσματος για πτώση της ζήτησης από την αγορά, οι κρατήσεις τον Ιούλιο ήταν αυξημένες κατά 21,3% και σταθερά από το Φεβρουάριο κινούνται με ρυθμό άνω του 20%. 
Το Ηνωμένο Βασίλειο ήταν η χώρα με το μεγαλύτερο μερίδιο αγοράς στον ελληνικό εξωτερικό τουρισμό το 2015, με αύξηση των αφίξεων κατά 9% και στο πρώτο τετράμηνο του 2016. Με εξαίρεση το 2008 και το 2009 (όπου η λίρα είχε μεγάλες διακυμάνσεις), η κατά κεφαλήν δαπάνη σε όρους GBP είναι εντυπωσιακά σταθερή. Σε ό,τι αφορά την Πολωνία, η οποία αναδεικνύεται σταδιακά με μία από τις πιο σημαντικές τουριστικές «δεξαμενές”, οι κρατήσεις το μήνα που πέρασαν ήταν αυξημένες κατά 22,5%. 
Στον αντίποδα εντούτοις, Γαλλία και Βέλγιο εμφανίζουν σημαντική πτώση, γεγονός που αποδίδεται από στελέχη του τουριστικού χώρου στις τρομοκρατικές επιθέσεις που δέχτηκαν. Πιο συγκεκριμένα, η πτώση στις κρατήσεις από τη γαλλική αγορά είναι 8.8% και από τη βελγική 17,9%. 
Όπως δείχνουν τέλος τα αποτελέσματα στο σύστημα Amadeus, οι κρατήσεις είναι αυξημένες κατά 9,8% από την Ελβετία, 7% από την Ιταλία, κατά 6,7% από τη Νορβηγία και κατά 3,9% από τη Ρωσία. 
Οι επιχειρηματίες του κλάδου ευελπιστούν πως οι τάσεις ανάκαμψης που εμφανίζουν οι περισσότερες σημαντικές αγορές για τον ελληνικό Τουρισμό θα παραμείνουν ισχυρές και το μήνα που διανύουμε, εκτιμώντας πως συνολικά το επόμενο τρίμηνο θα είναι ευνοϊκό. 
Όλη η προσοχή πάντως έχει στραφεί στο κομμάτι των εσόδων, εκεί όπου το μεγάλο στοίχημα είναι να υπάρχει αύξηση μεγαλύτερη του 1%-2% σε σύγκριση με πέρσι, όπως είχε πρόσφατα προβλέψει ο Σύνδεσμος Ελληνικών Τουριστικών Επιχειρήσεων. Από τα στοιχεία που επεξεργάζεται η Τράπεζα της Ελλάδας για το μήνα Ιούνιο φαίνεται εξάλλου πως τα έσοδα δεν κινούνται θετικά, ενώ και η μέση δαπάνη ανά τουρίστα μειώνεται. 
capital.gr   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/pii-touristes-allazoun-gnomi-teleftea-stigmi-ke-tha-erthoun-telika-stin-ellada/</post_url>
<post_date>20160822</post_date>
<post_time>0530</post_time>
<username>Δήμητρα-Μαρίλια Φούρλα</username>
<post>
Ποιοι τουρίστες αλλάζουν γνώμη τελευταία στιγμή και θα έρθουν τελικά στην Ελλάδα 22 Αυγούστου 2016 8:30 πμ Εκτύπωση Αποστολή με E-mail 
Στις κρατήσεις της τελευταίας στιγμής έχουν στηρίξει τις ελπίδες τους για αύξηση των τουριστικών εσόδων ξενοδόχοι και καταστηματάρχες, με το βλέμμα στραμμένο κυρίως στις αγορές που τους προηγούμενους μήνες κατέγραφαν πτώση στην ζήτηση. 
Εντούτοις είναι ιδιαίτερα έντονη η ανησυχία για τη νέα τροπή που παίρνει το μεταναστευτικό, με αύξηση των ροών στα νησιά του Ανατ. Αιγαίου, αλλά και μετά τα κυβερνητικά σχέδια για τη δημιουργία hot spots και στην Κρήτη, το νησί με τη μεγαλύτερη τουριστική άνοδο φέτος. 
Σύμφωνα με τα όσα εκτιμούν επιχειρηματίες του Τουρισμού, συνεχίζεται η αυξητική τάση των last minute και τον Αύγουστο και όλα δείχνουν ότι οι αφίξεις τουριστών θα ανέλθουν στα 25 εκατομμύρια (χωρίς να υπολογίζονται οι επιβάτες της κρουαζιέρας), ενώ υπάρχουν ισχυρές ενδείξεις ότι θα υπάρξει και μικρή επιμήκυνση της τουριστικής περιόδου. 
Τα νέα είναι ευχάριστα για τη Γερμανία, που ενώ από την αρχή της χρονιάς παρουσίαζε αρνητικά νούμερα, τον Ιούλιο υπήρξε μεταστροφή του κλίματος, με τις κρατήσεις να γυρνούν θετικά, φθάνοντας το 1,9%. 
Σύμφωνα με το σύστημα κρατήσεων Amadeus για το μήνα Ιούλιο, αν και το ποσοστό της αύξησης δεν είναι ιδιαίτερα μεγάλο, στους κόλπους των επιχειρηματιών του Τουρισμού επικρατεί ικανοποίηση, δεδομένου πως τον Ιανουάριο η πτώση στην ζήτηση από τη Γερμανία έφτανε το 11,1% για να καταλήξει στο επίσης αρνητικό 3,2% τον Ιούνιο. 
Μάλιστα, αν και οι Γερμανοί θεωρούνται λάτρεις των «early bookings” η κατάσταση φέτος στον γερμανικό τουριστικό κλάδο είναι πολύ διαφορετική, καθώς ένα μεγάλο ποσοστό, όπως αναφέρουν οι tour operators, προτίμησαν να κάνουν διακοπές στο εσωτερικό της χώρας. 
Εξίσου θετικά είναι τα νέα και από την Αυστρία, η οποία τις προηγούμενες σεζόν εμφάνιζε ισχυρές τάσεις στην ζήτηση. Ενώ τους προηγούμενους μήνες η αγορά κινούνταν με αρνητικό πρόσημο στα bookings, που ξεπερνούσε ακόμη και το 20%, τον Ιούλιο εμφανίζει άνοδο 15,8%. Το ίδιο συνέβη και με την Ολλανδία, που από -13,8% τον Ιούνιο στην κρατήσεις, κατέγραψε +11,7% τον Ιούλιο. 
Πιστοί πάντως στο «ελληνικό καλοκαίρι” αποδεικνύονται οι επισκέπτες από την Αγγλία και την Πολωνία. Έτσι παρά τους φόβους που υπήρχαν μετά το αποτέλεσμα του βρετανικού δημοψηφίσματος για πτώση της ζήτησης από την αγορά, οι κρατήσεις τον Ιούλιο ήταν αυξημένες κατά 21,3% και σταθερά από το Φεβρουάριο κινούνται με ρυθμό άνω του 20%. 
Το Ηνωμένο Βασίλειο ήταν η χώρα με το μεγαλύτερο μερίδιο αγοράς στον ελληνικό εξωτερικό τουρισμό το 2015, με αύξηση των αφίξεων κατά 9% και στο πρώτο τετράμηνο του 2016. Με εξαίρεση το 2008 και το 2009 (όπου η λίρα είχε μεγάλες διακυμάνσεις), η κατά κεφαλήν δαπάνη σε όρους GBP είναι εντυπωσιακά σταθερή. Σε ό,τι αφορά την Πολωνία, η οποία αναδεικνύεται σταδιακά με μία από τις πιο σημαντικές τουριστικές «δεξαμενές”, οι κρατήσεις το μήνα που πέρασαν ήταν αυξημένες κατά 22,5%. 
Στον αντίποδα εντούτοις, Γαλλία και Βέλγιο εμφανίζουν σημαντική πτώση, γεγονός που αποδίδεται από στελέχη του τουριστικού χώρου στις τρομοκρατικές επιθέσεις που δέχτηκαν. Πιο συγκεκριμένα, η πτώση στις κρατήσεις από τη γαλλική αγορά είναι 8.8% και από τη βελγική 17,9%. 
Όπως δείχνουν τέλος τα αποτελέσματα στο σύστημα Amadeus, οι κρατήσεις είναι αυξημένες κατά 9,8% από την Ελβετία, 7% από την Ιταλία, κατά 6,7% από τη Νορβηγία και κατά 3,9% από τη Ρωσία. 
Οι επιχειρηματίες του κλάδου ευελπιστούν πως οι τάσεις ανάκαμψης που εμφανίζουν οι περισσότερες σημαντικές αγορές για τον ελληνικό Τουρισμό θα παραμείνουν ισχυρές και το μήνα που διανύουμε, εκτιμώντας πως συνολικά το επόμενο τρίμηνο θα είναι ευνοϊκό. 
Όλη η προσοχή πάντως έχει στραφεί στο κομμάτι των εσόδων, εκεί όπου το μεγάλο στοίχημα είναι να υπάρχει αύξηση μεγαλύτερη του 1%-2% σε σύγκριση με πέρσι, όπως είχε πρόσφατα προβλέψει ο Σύνδεσμος Ελληνικών Τουριστικών Επιχειρήσεων. Από τα στοιχεία που επεξεργάζεται η Τράπεζα της Ελλάδας για το μήνα Ιούνιο φαίνεται εξάλλου πως τα έσοδα δεν κινούνται θετικά, ενώ και η μέση δαπάνη ανά τουρίστα μειώνεται. 
capital.gr   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2015/06/3412.jpg</main_image>
</document>
