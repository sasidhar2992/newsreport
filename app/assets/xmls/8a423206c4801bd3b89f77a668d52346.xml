<?xml version="1.0" encoding="UTF-8"?>
<document>
<type>mainstream</type>
<forum>http://dimokratiki.gr/feed/</forum>
<forum_title>Δημοκρατική της Ρόδου</forum_title>
<discussion_title>Κύκλωμα εξέδιδε χιλιάδες πλαστές άδειες χειριστών ταχυπλόων</discussion_title>
<language>greek</language>
<gmt_offset></gmt_offset>
<topic_url>http://www.dimokratiki.gr/22-08-2016/kikloma-exedide-chiliades-plastes-adies-chiriston-tachiploon/</topic_url>
<topic_text>
Κύκλωμα εξέδιδε χιλιάδες πλαστές άδειες χειριστών ταχυπλόων 22 Αυγούστου 2016 9:15 πμ Εκτύπωση Αποστολή με E-mail Τη δράση αλλά και τις διασυνδέσεις κυκλώματος με χιλιάδες πλαστές άδειες ταχυπλόων ερευνά τις τελευταίες εβδομάδες – χωρίς να δημοσιοποιηθεί οτιδήποτε – η Εισαγγελία Διαφθοράς. Η δικαστική έρευνα που διεξάγεται από την αρμόδια εισαγγελέα κυρία Ελένη Ράικου και τον ανακριτή κατά της διαφθοράς κ. Κώστα Σαργιώτη – όπου ήδη κατέθεσαν αξιωματικοί του Λιμενικού – αποκτά άλλες διαστάσεις μετά την τραγωδία της Αίγινας αλλά και από καταγγελίες για ασυδοσία των χειριστών τέτοιου είδους σκαφών. Εναυσμα της έρευνας ήταν πόρισμα ΕΔΕ που κατατέθηκε τον Δεκέμβριο του 2012 από τον τότε αττικάρχη Λιμενικού, υποναύαρχο κ. Γιώργο Μπούρα και αφορούσε περίπου 1.500-2.000 πλαστές άδειες οδήγησης που είχαν χορηγηθεί από το Κεντρικό Λιμεναρχείο Ραφήνας σε ιδιώτες από όλη την Ελλάδα που «κυκλοφορούν» ανενόχλητοι με τα σκάφη τους. Σημειώνεται ότι και προσφάτως λιμενικοί είχαν εντοπίσει στη Σέριφο, στον Ωρωπό και αλλού οδηγούς ταχυπλόων με πλαστές άδειες οδήγησης. Οπως σημειώνεται στη δικογραφία της Ραφήνας που παρουσιάζει «Το Βήμα»: «Διαπιστώθηκε σωρεία ανακολουθιών, παρατυπιών και πλαστογραφιών. Πιο συγκεκριμένα: διάφορα φυσικά πρόσωπα είναι καταχωρισμένα ως κάτοχοι δύο ή και περισσότερων αδειών χειριστή ταχυπλόου σκάφους. Διάφορα άτομα (ανεξακρίβωτος αριθμός) είναι κάτοχοι αδειών χειριστή ταχυπλόου σκάφους, τα οποία δεν είναι καταχωρισμένα πουθενά». Για να ακολουθήσουν στη συνέχεια και άλλα ενδεικτικά στοιχεία με τους «χειριστές ταχυπλόων» έναντι αμοιβής. Οπως σημειώνεται, «το γραφείο διαχείρισης του Λιμεναρχείου Ραφήνας είχε διαθέσει κατά το χρονικό διάστημα από το έτος 2009 ως και τον Φεβρουάριο του έτους 2012 2.267 έντυπα αδειών χειριστή ταχυπλόου σκάφους, προς έκδοση των αντίστοιχων αδειών. Το αντίστοιχο χρονικό διάστημα στα βιβλία εκδόσεως αδειών χειριστή ταχυπλόου σκάφους του Κεντρικού Λιμεναρχείου Ραφήνας ήσαν καταχωρισμένες 1.879 άδειες χειριστή ταχυπλόου και ως εκ τούτου προκύπτουν 388 μη καταχωρισμένες άδειες οι οποίες δεν βρέθηκαν ποτέ… και έχουν χορηγηθεί παρανόμως σε άγνωστα άτομα τα οποία μέχρι σήμερα τις χρησιμοποιούν». Για να συμπληρωθεί ακολούθως: «Για το χρονικό διάστημα 2009-2012 δεν ανευρέθησαν 223 προβλεπόμενοι ατομικοί φάκελοι διαφόρων φυσικών προσώπων, τα οποία όμως είναι καταχωρισμένα στα αντίστοιχα βιβλία έκδοσης αδειών χειριστή ταχυπλόου σκάφους ως κατόχου αδειών. Μέχρι σήμερα από τα άτομα αυτά πολύ λίγα εντοπίστηκαν αφού το σύνολο των στοιχείων τους ήσαν ανακριβή και ψευδή. Τέλος, ευρέθησαν φύλλα εξέτασης υποψηφίων χειριστών ταχυπλόου σκάφους υπογεγραμμένα από διαφορετική και μη ορισθείσα τριμελή Επιτροπή γραπτών – πρακτικών εξετάσεων του Κ.Λ. Ραφήνας, σε σχέση με τις επιτροπές που αναφέρονταν και είχαν ορισθεί στις ημερήσιες διαταγές του Λιμεναρχείου τη συγκεκριμένη ημέρα εξετάσεων». Στη συνέχεια του σχετικού φακέλου για τις πλαστές άδειες χειριστών ταχυπλόων συμπληρώνεται: «Σε εκθέσεις ένορκης εξέτασης μαρτύρων κατόχων αδειών χειριστού ταχυπλόου σκάφους αναφέρθηκε ότι εκείνοι έδιναν σε άτομα που τους συστήνονταν ως δάσκαλοι σχολής ταχυπλόων σκαφών χρηματικό ποσό το οποίο κυμαινόταν από 1.000 ως 1.500 ευρώ για τον κάθε έναν. Και ακολούθως τους παραδιδόταν η άδεια χειριστού ταχυπλόων χωρίς να υποβληθούν σε εξετάσεις». Η Εισαγγελία Διαφθοράς εξετάζει καταθέσεις λιμενικών σε άλλες σχετικές δικογραφίες ότι «για το κύκλωμα των πλαστών αδειών χειριστών ταχυπλόων από το Λιμεναρχείο Ραφήνας υπήρξε πλημμελής έρευνα, επιβλήθηκαν μικρές ποινές στους αρμόδιους αξιωματικούς – οι ίδιοι δήλωσαν άγνοια – και υπήρξε προσπάθεια συγκάλυψης του κυκλώματος». Με τους αρμόδιους δικαστικούς λειτουργούς να επιχειρούν να ερευνήσουν όλες τις πτυχές της υπόθεσης με τους «ανίδεους καπετάνιους ταχυπλόων» και όσους τους υποβοηθούν. To BHMA   22.08.16
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.dimokratiki.gr/22-08-2016/kikloma-exedide-chiliades-plastes-adies-chiriston-tachiploon/</post_url>
<post_date>20160822</post_date>
<post_time>0615</post_time>
<username>Δήμητρα-Μαρίλια Φούρλα</username>
<post>
Κύκλωμα εξέδιδε χιλιάδες πλαστές άδειες χειριστών ταχυπλόων 22 Αυγούστου 2016 9:15 πμ Εκτύπωση Αποστολή με E-mail Τη δράση αλλά και τις διασυνδέσεις κυκλώματος με χιλιάδες πλαστές άδειες ταχυπλόων ερευνά τις τελευταίες εβδομάδες – χωρίς να δημοσιοποιηθεί οτιδήποτε – η Εισαγγελία Διαφθοράς. Η δικαστική έρευνα που διεξάγεται από την αρμόδια εισαγγελέα κυρία Ελένη Ράικου και τον ανακριτή κατά της διαφθοράς κ. Κώστα Σαργιώτη – όπου ήδη κατέθεσαν αξιωματικοί του Λιμενικού – αποκτά άλλες διαστάσεις μετά την τραγωδία της Αίγινας αλλά και από καταγγελίες για ασυδοσία των χειριστών τέτοιου είδους σκαφών. Εναυσμα της έρευνας ήταν πόρισμα ΕΔΕ που κατατέθηκε τον Δεκέμβριο του 2012 από τον τότε αττικάρχη Λιμενικού, υποναύαρχο κ. Γιώργο Μπούρα και αφορούσε περίπου 1.500-2.000 πλαστές άδειες οδήγησης που είχαν χορηγηθεί από το Κεντρικό Λιμεναρχείο Ραφήνας σε ιδιώτες από όλη την Ελλάδα που «κυκλοφορούν» ανενόχλητοι με τα σκάφη τους. Σημειώνεται ότι και προσφάτως λιμενικοί είχαν εντοπίσει στη Σέριφο, στον Ωρωπό και αλλού οδηγούς ταχυπλόων με πλαστές άδειες οδήγησης. Οπως σημειώνεται στη δικογραφία της Ραφήνας που παρουσιάζει «Το Βήμα»: «Διαπιστώθηκε σωρεία ανακολουθιών, παρατυπιών και πλαστογραφιών. Πιο συγκεκριμένα: διάφορα φυσικά πρόσωπα είναι καταχωρισμένα ως κάτοχοι δύο ή και περισσότερων αδειών χειριστή ταχυπλόου σκάφους. Διάφορα άτομα (ανεξακρίβωτος αριθμός) είναι κάτοχοι αδειών χειριστή ταχυπλόου σκάφους, τα οποία δεν είναι καταχωρισμένα πουθενά». Για να ακολουθήσουν στη συνέχεια και άλλα ενδεικτικά στοιχεία με τους «χειριστές ταχυπλόων» έναντι αμοιβής. Οπως σημειώνεται, «το γραφείο διαχείρισης του Λιμεναρχείου Ραφήνας είχε διαθέσει κατά το χρονικό διάστημα από το έτος 2009 ως και τον Φεβρουάριο του έτους 2012 2.267 έντυπα αδειών χειριστή ταχυπλόου σκάφους, προς έκδοση των αντίστοιχων αδειών. Το αντίστοιχο χρονικό διάστημα στα βιβλία εκδόσεως αδειών χειριστή ταχυπλόου σκάφους του Κεντρικού Λιμεναρχείου Ραφήνας ήσαν καταχωρισμένες 1.879 άδειες χειριστή ταχυπλόου και ως εκ τούτου προκύπτουν 388 μη καταχωρισμένες άδειες οι οποίες δεν βρέθηκαν ποτέ… και έχουν χορηγηθεί παρανόμως σε άγνωστα άτομα τα οποία μέχρι σήμερα τις χρησιμοποιούν». Για να συμπληρωθεί ακολούθως: «Για το χρονικό διάστημα 2009-2012 δεν ανευρέθησαν 223 προβλεπόμενοι ατομικοί φάκελοι διαφόρων φυσικών προσώπων, τα οποία όμως είναι καταχωρισμένα στα αντίστοιχα βιβλία έκδοσης αδειών χειριστή ταχυπλόου σκάφους ως κατόχου αδειών. Μέχρι σήμερα από τα άτομα αυτά πολύ λίγα εντοπίστηκαν αφού το σύνολο των στοιχείων τους ήσαν ανακριβή και ψευδή. Τέλος, ευρέθησαν φύλλα εξέτασης υποψηφίων χειριστών ταχυπλόου σκάφους υπογεγραμμένα από διαφορετική και μη ορισθείσα τριμελή Επιτροπή γραπτών – πρακτικών εξετάσεων του Κ.Λ. Ραφήνας, σε σχέση με τις επιτροπές που αναφέρονταν και είχαν ορισθεί στις ημερήσιες διαταγές του Λιμεναρχείου τη συγκεκριμένη ημέρα εξετάσεων». Στη συνέχεια του σχετικού φακέλου για τις πλαστές άδειες χειριστών ταχυπλόων συμπληρώνεται: «Σε εκθέσεις ένορκης εξέτασης μαρτύρων κατόχων αδειών χειριστού ταχυπλόου σκάφους αναφέρθηκε ότι εκείνοι έδιναν σε άτομα που τους συστήνονταν ως δάσκαλοι σχολής ταχυπλόων σκαφών χρηματικό ποσό το οποίο κυμαινόταν από 1.000 ως 1.500 ευρώ για τον κάθε έναν. Και ακολούθως τους παραδιδόταν η άδεια χειριστού ταχυπλόων χωρίς να υποβληθούν σε εξετάσεις». Η Εισαγγελία Διαφθοράς εξετάζει καταθέσεις λιμενικών σε άλλες σχετικές δικογραφίες ότι «για το κύκλωμα των πλαστών αδειών χειριστών ταχυπλόων από το Λιμεναρχείο Ραφήνας υπήρξε πλημμελής έρευνα, επιβλήθηκαν μικρές ποινές στους αρμόδιους αξιωματικούς – οι ίδιοι δήλωσαν άγνοια – και υπήρξε προσπάθεια συγκάλυψης του κυκλώματος». Με τους αρμόδιους δικαστικούς λειτουργούς να επιχειρούν να ερευνήσουν όλες τις πτυχές της υπόθεσης με τους «ανίδεους καπετάνιους ταχυπλόων» και όσους τους υποβοηθούν. To BHMA   22.08.16
</post>
<signature>

</signature>
<external_links>

</external_links>
<country>GR</country>
<main_image>http://static.dimokratiki.gr/uploads/2016/08/34-11.jpg</main_image>
</document>
