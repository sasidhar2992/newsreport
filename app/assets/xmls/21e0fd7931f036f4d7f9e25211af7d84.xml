<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Tasarım bienali soruyor: Biz İnsan mıyız? – Jiyan</discussion_title>
<language>turkish</language>
<gmt_offset></gmt_offset>
<topic_url>http://jiyan.news/2016/08/22/tasarim-bienali-soruyor-biz-insan-miyiz/</topic_url>
<topic_text>
Jiyan&apos;ın Sesi 22 Ağustos 2016, 11:02 
İstanbul Kültür Sanat Vakfı’nın (İKSV) düzenlediği 3. İstanbul Tasarım Bienali için geri sayım başladı. ‘İnsan’ ve ‘tasarım’ arasındaki ilişkinin irdelendiği bienal, 22 Ekim – 20 Kasım tarihleri arasında, “Biz İnsan mıyız?” başlığı çevresinde izlenecek. Küratörlüğünü Beatriz Colomina ve Mark Wigley’in üstlendiği bienal, son 2 saniyeden son 200 bin yıla kadar uzanan bir zaman dilimini ele alacak. 
Bienalde, 13 ülkeden tasarımcı, mimar, sanatçı, tarihçi, arkeolog ve bilim insanının 70’in üzerindeki projesi kentteki beş ayrı mekânda sergilenecek. Ücretsiz gezilebilecek bienalin bu yılki mekânları Karaköy’deki Galata Özel Rum İlköğretim Okulu, Studio-X İstanbul ve DEPO, Bomonti Alt ve girişin müze biletiyle yapılacağı İstanbul Arkeoloji Müzeleri olacak. 
Bienal sergileri, 36 ülkeden 200’ün üzerinde videonun başvurduğu “Açık Çağrı”, 50’nin üzerinde uluslararası yazarın makalelerinin yayımlanacağı ve küresel kültür sanat medyası e-flux işbirliğiyle yürütülen “Superhumanity” projesi ile, Türkiye’den farklı disiplinlerden uzmanların bir araya gelerek tasarım endüstrisinin bir kronolojisi ve tasarım tarihiyle ilgili bir kütüphane oluşturacakları “Türkiye Tasarım Kronolojisi” projesi ile de zenginleşecek. 
Kaynak: Cumhuriyet 
</topic_text>
<spam_score>0.20</spam_score>
<post_num>1</post_num>
<post_id>post-1</post_id>
<post_url>http://jiyan.news/2016/08/22/tasarim-bienali-soruyor-biz-insan-miyiz/</post_url>
<post_date>20160822</post_date>
<post_time></post_time>
<username>Jiyan&apos; N Sesi</username>
<post>
Jiyan&apos;ın Sesi 22 Ağustos 2016, 11:02 
İstanbul Kültür Sanat Vakfı’nın (İKSV) düzenlediği 3. İstanbul Tasarım Bienali için geri sayım başladı. ‘İnsan’ ve ‘tasarım’ arasındaki ilişkinin irdelendiği bienal, 22 Ekim – 20 Kasım tarihleri arasında, “Biz İnsan mıyız?” başlığı çevresinde izlenecek. Küratörlüğünü Beatriz Colomina ve Mark Wigley’in üstlendiği bienal, son 2 saniyeden son 200 bin yıla kadar uzanan bir zaman dilimini ele alacak. 
Bienalde, 13 ülkeden tasarımcı, mimar, sanatçı, tarihçi, arkeolog ve bilim insanının 70’in üzerindeki projesi kentteki beş ayrı mekânda sergilenecek. Ücretsiz gezilebilecek bienalin bu yılki mekânları Karaköy’deki Galata Özel Rum İlköğretim Okulu, Studio-X İstanbul ve DEPO, Bomonti Alt ve girişin müze biletiyle yapılacağı İstanbul Arkeoloji Müzeleri olacak. 
Bienal sergileri, 36 ülkeden 200’ün üzerinde videonun başvurduğu “Açık Çağrı”, 50’nin üzerinde uluslararası yazarın makalelerinin yayımlanacağı ve küresel kültür sanat medyası e-flux işbirliğiyle yürütülen “Superhumanity” projesi ile, Türkiye’den farklı disiplinlerden uzmanların bir araya gelerek tasarım endüstrisinin bir kronolojisi ve tasarım tarihiyle ilgili bir kütüphane oluşturacakları “Türkiye Tasarım Kronolojisi” projesi ile de zenginleşecek. 
Kaynak: Cumhuriyet 
</post>
<signature>

</signature>
<external_links>

</external_links>
<country>RO</country>
<main_image>http://jiyan.news/wp-content/uploads/2016/08/resize.jpg.jpeg</main_image>
</document>
