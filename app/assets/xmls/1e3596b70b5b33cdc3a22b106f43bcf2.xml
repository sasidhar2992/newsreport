<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>حضور اپراتورهای بین المللی تلفن همراه در ایران از دستاوردهای برجام است</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386285/%D8%AD%D8%B6%D9%88%D8%B1-%D8%A7%D9%BE%D8%B1%D8%A7%D8%AA%D9%88%D8%B1%D9%87%D8%A7%DB%8C-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AF%D8%B1-%D8%A7%DB%8C%D8%B1%D8%A7%D9%86-%D8%A7%D8%B2-%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%A8%D8%B1%D8%AC%D8%A7%D9%85-%D8%A7%D8%B3%D8%AA</topic_url>
<topic_text>
حضور اپراتورهای بین المللی تلفن همراه در ایران از دستاوردهای برجام است وزیرارتباطات و فناوری اطلاعات برگزاری همایشی با حضور اپراتورهای بین المللی تلفن همراه در ایران را توفیقی برای دولت و نظام پس از اجرای برنامه جامع اقدام مشترک (برجام) عنوان کرد. به گزارش بولتن نیوز، شرکت ارتباطات زیرساخت ایران شانزدهم و هفدهم شهریور ماه امسال نخستین گردهمایی اپراتورهای بین المللی تلفن همراه را با هدف آشنایی آنان با بازار ارتباطات و فناوری اطلاعات ایران، در تهران میزبانی خواهد کرد. برگزاری این همایش می تواند نام جمهوری اسلامی ایران را برای نخستین بار و پس از رفع تحریم ها به عنوان کشوری مطرح در بخش ارتباطات و فناوری اطلاعات در سطح جهانی معرفی کند. در همین رابطه و براساس گزارش روز دوشنبه پایگاه اطلاع رسانی دولت، محمود واعظی در واکنش به حواشی های اخیر حول برگزاری این همایش، گفت: برخی هستند که از اساس با سیاست‎ها و دستاوردهای دولت یازدهم مخالفت دارند و تلاش می‎کنند با تبلیغات، این فضا را به وجود بیاورند که بعد از برجام هیچ تغییری در روابط خارجی کشورمان ایجاد نشده است. وی به دستاوردهای اجرای برجام از جمله برداشته شدن تحریم‎ها، افزایش فروش نفت و مراوده های خارجی اشاره کرد و در باره برگزاری همایش ایران کانکت گفت: مدت‎ها است همایش هایی با حضور همه اپراتورهای تلفن همراه از کشورهای منطقه و دنیا با هدف مذاکره برای همکاری و تعامل بیشتر و همچنین ارایه آخرین دستاوردها برگزار شده و ایران هم همواره درآن حضور داشته است. واعظی یادآور شد: تلاش بسیاری در گذشته شده که این همایش در ایران برگزار شود اما به دلیل تحریم و موانعی که در مذاکره ها بوده، موافقت نمی‎شده است. وزیر ارتباطات و فناوری اطلاعات گفت: اکنون و با رفع تحریم های ظالمانه در اثر تلاش های دولت یازدهم و رهنمود های مقام معظم رهبری همایش « ایران کانکت » که گردهمایی اپراتورهای بین المللی تلفن همراه است شهریورماه در ایران برگزار می‎شود. این عضو کابینه دولت یازدهم با تاکید بر اینکه در سال‎های گذشته مدیرعامل شرکت ارتباطات زیرساخت، مسوول حضور در همایش بوده، عنوان کرد: شرکت یورومانی برگزار کننده است و کشورها در این همایش با هزینه خود حاضر می‎شوند، در نتیجه همایش اپراتورهای بین‎المللی برای کشور میزبان به معنای این که هزینه‎ها را بپردازد، نیست. وی افزود: سال گذشته که معاون من در این کنفرانس شرکت کرد، آنها موافقت کردند این همایش به نام &apos;ایران کانکت&apos; در شهریورماه امسال در ایران برگزار شود. واعظی تاکید کرد: مقدمه های برگزاری این همایش مهیا شده و این که چنین همایشی در ایران برگزار شود توفیق دولت و نظام است. وزیر ارتباطات در ادامه با بیان این که آنچه قرار است شهریور ماه انجام شود همایش فنی و اقتصادی است، عنوان کرد: اپراتورهای بزرگی در این همایش به ایران خواهند آمد و با وضعیت ارتباطات و فناوری اطلاعات (ICT ) کشور آشنا خواهند شد، وضعیت اقتصادی ایران را خواهند دید و با شرکت‎های بزرگ ایرانی برای تعامل بیشتر مذاکره خواهند کرد. به گفته وی، از سوی دیگر با توجه به موقعیت جغرافیایی و ژئو استراتژیک کشور و اینکه ایران همواره به عنوان کریدور شمال-جنوب و شرق-غرب شناخته شده، فرصت بسیار خوبی فراهم خواهد شد که ایران علی‎رغم تلاش‎های دیگر کشورها مانند عربستان و اسراییل که می‎خواهند ما به عنوان کریدور مطرح نشویم، جایگاه کریدوری خود را تثبیت و حفظ کند. واعظی در پاسخ به اینکه آیا امکان حضور و سرمایه‎گذاری اپراتورهای بزرگ در ایران وجود دارد و دولت خواهان این شیوه سرمایه‎گذاری هست، گفت: سرمایه‎گذاری، مقدماتی لازم دارد، اول این که سرمایه‎گذار باید با ایران به عنوان کشوری امن مواجه شود. دوم با همکاران و طرف‎های خصوصی خود آشنا شود و سومین مرحله، آَشنایی با زیرساخت‎های داخلی است که در یک سال گذشته همه شرکت‎ها و سرمایه‎گذاران خارجی که به ایران آمده اندهنگام ترک کشور گفته اند که نظرشان نسبت به ایران تغییر کرده است. وزیرارتباطات و فناوری اطلاعات تاکید کرد، دولت تمایل دارد همکاری و نزدیکی بین شرکت‎های خصوصی داخلی و خارجی به وجود بیاید. به گزارش ایرنا، شرکت برگزارکننده شرطی را مبنی بر شرکت نکردن افراد حاضر در لیست تحریم‎ها، در این همایش مطرح کرده بود که این شرط از سوی وزارت ارتباطات و فناوری اطلاعات حذف شد. پیش از این علاالدین بروجردی رییس کمیسیون امنیت ملی و سیاست خارجی مجلس شورای اسلامی به ایرنا گفته بود: به دنبال حذف شرط شرکت برگزار کننده همایش «ایران کانکت» از سوی وزارت ارتباطات و فناوری اطلاعات، این کنفرانس شهریور ماه با حضور همه فعالان این عرصه برگزار می شود. گفتنی است:شرکت Capacity Media، وزارت فناوری اطلاعات و ارتباطات ایران و شرکت ارتباطات زیرساخت، میزبان همایش &apos;ایران کانکت ٢.١٦&apos; هستند و قرار است، محمود واعظی وزیر ارتباطات و فناوری اطلاعات، محمد جواد آذری جهرمی مدیر عامل شرکت ارتباطات زیرساخت ایران و نیکولاس هاپتون کاردار انگلستان در ایران در این همایش سخنرانی کنند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386285/%D8%AD%D8%B6%D9%88%D8%B1-%D8%A7%D9%BE%D8%B1%D8%A7%D8%AA%D9%88%D8%B1%D9%87%D8%A7%DB%8C-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%AF%D8%B1-%D8%A7%DB%8C%D8%B1%D8%A7%D9%86-%D8%A7%D8%B2-%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%A8%D8%B1%D8%AC%D8%A7%D9%85-%D8%A7%D8%B3%D8%AA</post_url>
<post_date>20160822</post_date>
<post_time>0650</post_time>
<username>info@bultannews.com</username>
<post>
حضور اپراتورهای بین المللی تلفن همراه در ایران از دستاوردهای برجام است وزیرارتباطات و فناوری اطلاعات برگزاری همایشی با حضور اپراتورهای بین المللی تلفن همراه در ایران را توفیقی برای دولت و نظام پس از اجرای برنامه جامع اقدام مشترک (برجام) عنوان کرد. به گزارش بولتن نیوز، شرکت ارتباطات زیرساخت ایران شانزدهم و هفدهم شهریور ماه امسال نخستین گردهمایی اپراتورهای بین المللی تلفن همراه را با هدف آشنایی آنان با بازار ارتباطات و فناوری اطلاعات ایران، در تهران میزبانی خواهد کرد. برگزاری این همایش می تواند نام جمهوری اسلامی ایران را برای نخستین بار و پس از رفع تحریم ها به عنوان کشوری مطرح در بخش ارتباطات و فناوری اطلاعات در سطح جهانی معرفی کند. در همین رابطه و براساس گزارش روز دوشنبه پایگاه اطلاع رسانی دولت، محمود واعظی در واکنش به حواشی های اخیر حول برگزاری این همایش، گفت: برخی هستند که از اساس با سیاست‎ها و دستاوردهای دولت یازدهم مخالفت دارند و تلاش می‎کنند با تبلیغات، این فضا را به وجود بیاورند که بعد از برجام هیچ تغییری در روابط خارجی کشورمان ایجاد نشده است. وی به دستاوردهای اجرای برجام از جمله برداشته شدن تحریم‎ها، افزایش فروش نفت و مراوده های خارجی اشاره کرد و در باره برگزاری همایش ایران کانکت گفت: مدت‎ها است همایش هایی با حضور همه اپراتورهای تلفن همراه از کشورهای منطقه و دنیا با هدف مذاکره برای همکاری و تعامل بیشتر و همچنین ارایه آخرین دستاوردها برگزار شده و ایران هم همواره درآن حضور داشته است. واعظی یادآور شد: تلاش بسیاری در گذشته شده که این همایش در ایران برگزار شود اما به دلیل تحریم و موانعی که در مذاکره ها بوده، موافقت نمی‎شده است. وزیر ارتباطات و فناوری اطلاعات گفت: اکنون و با رفع تحریم های ظالمانه در اثر تلاش های دولت یازدهم و رهنمود های مقام معظم رهبری همایش « ایران کانکت » که گردهمایی اپراتورهای بین المللی تلفن همراه است شهریورماه در ایران برگزار می‎شود. این عضو کابینه دولت یازدهم با تاکید بر اینکه در سال‎های گذشته مدیرعامل شرکت ارتباطات زیرساخت، مسوول حضور در همایش بوده، عنوان کرد: شرکت یورومانی برگزار کننده است و کشورها در این همایش با هزینه خود حاضر می‎شوند، در نتیجه همایش اپراتورهای بین‎المللی برای کشور میزبان به معنای این که هزینه‎ها را بپردازد، نیست. وی افزود: سال گذشته که معاون من در این کنفرانس شرکت کرد، آنها موافقت کردند این همایش به نام &apos;ایران کانکت&apos; در شهریورماه امسال در ایران برگزار شود. واعظی تاکید کرد: مقدمه های برگزاری این همایش مهیا شده و این که چنین همایشی در ایران برگزار شود توفیق دولت و نظام است. وزیر ارتباطات در ادامه با بیان این که آنچه قرار است شهریور ماه انجام شود همایش فنی و اقتصادی است، عنوان کرد: اپراتورهای بزرگی در این همایش به ایران خواهند آمد و با وضعیت ارتباطات و فناوری اطلاعات (ICT ) کشور آشنا خواهند شد، وضعیت اقتصادی ایران را خواهند دید و با شرکت‎های بزرگ ایرانی برای تعامل بیشتر مذاکره خواهند کرد. به گفته وی، از سوی دیگر با توجه به موقعیت جغرافیایی و ژئو استراتژیک کشور و اینکه ایران همواره به عنوان کریدور شمال-جنوب و شرق-غرب شناخته شده، فرصت بسیار خوبی فراهم خواهد شد که ایران علی‎رغم تلاش‎های دیگر کشورها مانند عربستان و اسراییل که می‎خواهند ما به عنوان کریدور مطرح نشویم، جایگاه کریدوری خود را تثبیت و حفظ کند. واعظی در پاسخ به اینکه آیا امکان حضور و سرمایه‎گذاری اپراتورهای بزرگ در ایران وجود دارد و دولت خواهان این شیوه سرمایه‎گذاری هست، گفت: سرمایه‎گذاری، مقدماتی لازم دارد، اول این که سرمایه‎گذار باید با ایران به عنوان کشوری امن مواجه شود. دوم با همکاران و طرف‎های خصوصی خود آشنا شود و سومین مرحله، آَشنایی با زیرساخت‎های داخلی است که در یک سال گذشته همه شرکت‎ها و سرمایه‎گذاران خارجی که به ایران آمده اندهنگام ترک کشور گفته اند که نظرشان نسبت به ایران تغییر کرده است. وزیرارتباطات و فناوری اطلاعات تاکید کرد، دولت تمایل دارد همکاری و نزدیکی بین شرکت‎های خصوصی داخلی و خارجی به وجود بیاید. به گزارش ایرنا، شرکت برگزارکننده شرطی را مبنی بر شرکت نکردن افراد حاضر در لیست تحریم‎ها، در این همایش مطرح کرده بود که این شرط از سوی وزارت ارتباطات و فناوری اطلاعات حذف شد. پیش از این علاالدین بروجردی رییس کمیسیون امنیت ملی و سیاست خارجی مجلس شورای اسلامی به ایرنا گفته بود: به دنبال حذف شرط شرکت برگزار کننده همایش «ایران کانکت» از سوی وزارت ارتباطات و فناوری اطلاعات، این کنفرانس شهریور ماه با حضور همه فعالان این عرصه برگزار می شود. گفتنی است:شرکت Capacity Media، وزارت فناوری اطلاعات و ارتباطات ایران و شرکت ارتباطات زیرساخت، میزبان همایش &apos;ایران کانکت ٢.١٦&apos; هستند و قرار است، محمود واعظی وزیر ارتباطات و فناوری اطلاعات، محمد جواد آذری جهرمی مدیر عامل شرکت ارتباطات زیرساخت ایران و نیکولاس هاپتون کاردار انگلستان در ایران در این همایش سخنرانی کنند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
