<?xml version="1.0" encoding="UTF-8"?>
<document>
<type>mainstream</type>
<forum>http://www.bultannews.com/fa/rss/allnews</forum>
<forum_title>بولتن نیوز | bultannews.com</forum_title>
<discussion_title>هوشمندی فیلترینگ، شرط فیلتر نشدن تلگرام</discussion_title>
<language>persian</language>
<gmt_offset></gmt_offset>
<topic_url>http://www.bultannews.com/fa/news/386247/%D9%87%D9%88%D8%B4%D9%85%D9%86%D8%AF%DB%8C-%D9%81%DB%8C%D9%84%D8%AA%D8%B1%DB%8C%D9%86%DA%AF-%D8%B4%D8%B1%D8%B7-%D9%81%DB%8C%D9%84%D8%AA%D8%B1-%D9%86%D8%B4%D8%AF%D9%86-%D8%AA%D9%84%DA%AF%D8%B1%D8%A7%D9%85</topic_url>
<topic_text>
هوشمندی فیلترینگ، شرط فیلتر نشدن تلگرام فیلترینگ تلگرام روسی به‌عنوان پرکاربردترین نرم‌افزار موبایلی در ایران تا‌کنون بارها مطرح شده و البته تلگرام همیشه از فیلترینگ جسته است؛ یک بار با تشکیل جلسه ندادن کارگروه فیلترینگ، یک‌بار با فشار‌های سیاسی و یک‌بار هم با شرط و شروط مقامات قضایی. گروه فرهنگی -اما تازه‌ترين هشدار در اين زمينه روز گذشته به نقل از معاون قضايي دادستان كل كشور در سايت‌هاي خبري منتشر شد كه گفته بود:«چنانچه شبكه‌هاي اجتماعي و به‌خصوص تلگرام به همين رويه ادامه بدهند، قطعا فيلتر خواهند شد.» عبدالصمد خرم‌آبادي كه تا‌كنون بارها به صراحت درباره تلگرام اظهارنظر كرده، با بيان اينكه ادامه فعاليت شبكه‌هاي اجتماعي خارجي ازجمله تلگرام، منوط به تبعيت از قوانين داخلي است، افزود: «هم‌اكنون فعاليت همه شبكه‌هاي اجتماعي خارجي در كشور ادامه دارد و قوانين و مقررات كشورمان در اين شبكه‌ها رعايت نمي‌شود. در اين زمينه همه اعضاي كارگروه تعيين مصاديق محتواي مجرمانه و حتي اعضاي شوراي‌عالي فضاي مجازي متفق‌القول هستند كه هر چه سريع‌تر بايد زمينه فعاليت شبكه‌هاي اجتماعي داخلي فراهم شود.» به گزارش بولتن نیوز ،خرم‌آبادي البته پيش از اين نيز به صراحت، قانون‌شكني شبكه‌هاي اجتماعي و موبايلي خارجي را مطرح و درباره لزوم برخورد با آنها هشدار داده بود؛ حتي پس از آنكه سال گذشته وزير ارشاد اعلام كرد دولت براي فيلترينگ برخي نرم‌افزارها تحت فشار است، اين اظهارنظر را «جو‌سازي» توصيف كرد و گفت:« هيچ كشوري اجازه نمي‌دهد شبكه‌هاي اجتماعي‌اي كه قانون‌شكني مي‌كنند در فضاي مجازي آن كشور فعاليت كنند ولي در كشور ما به‌خاطر حمايت غيرقانوني برخي دولتمردان، بعضي شبكه‌هاي اجتماعي كه قوانين كشور را نقض مي‌كنند و به بستري براي ارتكاب جرايم سازمان يافته تبديل شده‌اند، به راحتي و بدون هرگونه محدوديتي فعاليت دارند.» خطرات تلگرام كارشناسان فضاي مجازي و امنيت شبكه تا‌كنون بارها نسبت به خطراتي كه مشخصا تلگرام مي‌تواند ايجاد كند، هشدار داده‌اند.براي نمونه دكتر محمدرضا جوادي‌يگانه، رئيس پژوهشگاه فرهنگ، هنر و ارتباطات و دانشيار گروه جامعه شناسي دانشگاه تهران معتقد است گروه‌هاي بي‌نام و نشان تلگرام بايد فيلتر شوند. او به همشهري مي‌گويد: «كم نيستند كانال‌هايي كه هيچ اطلاعاتي درباره‌شان نداريم و معلوم نيست محتوي آنها در كجا و با چه هدفي توليد مي‌شود.فقط مالكان تلگرام مي‌دانند چه كساني سراغ چه محتوا و چه گروه‌هايي رفته‌‌اند. اطلاعات بين ۱۸ تا ۲۴ ميليون كاربر ايراني شامل اطلاعات هويتي و تماس، علاقه‌مندي‌ها و... در دست مديران اين شبكه است و خود ما به آنها دسترسي نداريم.» منهاي اين هشدارها، استفاده از ضعف‌هاي تلگرام براي انجام اقدامات غيرقانوني مانند قتل، سرقت، هتك حرمت و... موجب هشدار چندباره پليس شده است. مقامات قضايي تا‌كنون بارها تأكيد كرده‌اند با اين سوءاستفاده از تلگرام مخالف هستند و اگر راه آنها بسته شود، مانعي براي فعاليت تلگرام و بقيه نمونه‌هاي مشابه آن نمي‌بينند. راه‌حل اين مسئله هم «فيلترينگ هوشمند» است؛ موضوعي كه تكليف قانوني دولت است و اگرچه بخشي از آن، تا‌كنون اجرا شده اما معطل‌ماندن اجراي نهايي آن، احتمال فيلترينگ اين شبكه‌ها را بالا مي‌برد. فيلترينگ هوشمند در حقيقت فقط راه گروه‌ها و كانال‌هاي غيراخلاقي و قانوني را مسدود مي‌كند تا راه براي استفاده بقيه مردم باز بماند. اگر چه به گفته مقامات وزارت ارتباطات تا‌كنون بيش از 110ميليارد تومان براي اين كار هزينه و دو فاز آن اجرايي شده اما همچنان برخي صفحات غيراخلاقي در دسترس قرار دارند. با يك جست‌وجوي ساده مي‌توان كانال‌هايي فعال با اعضاي بالا در اين زمينه پيدا كرد؛ موضوعي كه حالا موجب هشدار معاون دادستان شده است: « اگر تلگرام به همين رويه ادامه بدهد، قطعا فيلتر خواهد شد.» منبع:همشهری انلاین
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bultannews.com/fa/news/386247/%D9%87%D9%88%D8%B4%D9%85%D9%86%D8%AF%DB%8C-%D9%81%DB%8C%D9%84%D8%AA%D8%B1%DB%8C%D9%86%DA%AF-%D8%B4%D8%B1%D8%B7-%D9%81%DB%8C%D9%84%D8%AA%D8%B1-%D9%86%D8%B4%D8%AF%D9%86-%D8%AA%D9%84%DA%AF%D8%B1%D8%A7%D9%85</post_url>
<post_date>20160822</post_date>
<post_time>0617</post_time>
<username>info@bultannews.com</username>
<post>
هوشمندی فیلترینگ، شرط فیلتر نشدن تلگرام فیلترینگ تلگرام روسی به‌عنوان پرکاربردترین نرم‌افزار موبایلی در ایران تا‌کنون بارها مطرح شده و البته تلگرام همیشه از فیلترینگ جسته است؛ یک بار با تشکیل جلسه ندادن کارگروه فیلترینگ، یک‌بار با فشار‌های سیاسی و یک‌بار هم با شرط و شروط مقامات قضایی. گروه فرهنگی -اما تازه‌ترين هشدار در اين زمينه روز گذشته به نقل از معاون قضايي دادستان كل كشور در سايت‌هاي خبري منتشر شد كه گفته بود:«چنانچه شبكه‌هاي اجتماعي و به‌خصوص تلگرام به همين رويه ادامه بدهند، قطعا فيلتر خواهند شد.» عبدالصمد خرم‌آبادي كه تا‌كنون بارها به صراحت درباره تلگرام اظهارنظر كرده، با بيان اينكه ادامه فعاليت شبكه‌هاي اجتماعي خارجي ازجمله تلگرام، منوط به تبعيت از قوانين داخلي است، افزود: «هم‌اكنون فعاليت همه شبكه‌هاي اجتماعي خارجي در كشور ادامه دارد و قوانين و مقررات كشورمان در اين شبكه‌ها رعايت نمي‌شود. در اين زمينه همه اعضاي كارگروه تعيين مصاديق محتواي مجرمانه و حتي اعضاي شوراي‌عالي فضاي مجازي متفق‌القول هستند كه هر چه سريع‌تر بايد زمينه فعاليت شبكه‌هاي اجتماعي داخلي فراهم شود.» به گزارش بولتن نیوز ،خرم‌آبادي البته پيش از اين نيز به صراحت، قانون‌شكني شبكه‌هاي اجتماعي و موبايلي خارجي را مطرح و درباره لزوم برخورد با آنها هشدار داده بود؛ حتي پس از آنكه سال گذشته وزير ارشاد اعلام كرد دولت براي فيلترينگ برخي نرم‌افزارها تحت فشار است، اين اظهارنظر را «جو‌سازي» توصيف كرد و گفت:« هيچ كشوري اجازه نمي‌دهد شبكه‌هاي اجتماعي‌اي كه قانون‌شكني مي‌كنند در فضاي مجازي آن كشور فعاليت كنند ولي در كشور ما به‌خاطر حمايت غيرقانوني برخي دولتمردان، بعضي شبكه‌هاي اجتماعي كه قوانين كشور را نقض مي‌كنند و به بستري براي ارتكاب جرايم سازمان يافته تبديل شده‌اند، به راحتي و بدون هرگونه محدوديتي فعاليت دارند.» خطرات تلگرام كارشناسان فضاي مجازي و امنيت شبكه تا‌كنون بارها نسبت به خطراتي كه مشخصا تلگرام مي‌تواند ايجاد كند، هشدار داده‌اند.براي نمونه دكتر محمدرضا جوادي‌يگانه، رئيس پژوهشگاه فرهنگ، هنر و ارتباطات و دانشيار گروه جامعه شناسي دانشگاه تهران معتقد است گروه‌هاي بي‌نام و نشان تلگرام بايد فيلتر شوند. او به همشهري مي‌گويد: «كم نيستند كانال‌هايي كه هيچ اطلاعاتي درباره‌شان نداريم و معلوم نيست محتوي آنها در كجا و با چه هدفي توليد مي‌شود.فقط مالكان تلگرام مي‌دانند چه كساني سراغ چه محتوا و چه گروه‌هايي رفته‌‌اند. اطلاعات بين ۱۸ تا ۲۴ ميليون كاربر ايراني شامل اطلاعات هويتي و تماس، علاقه‌مندي‌ها و... در دست مديران اين شبكه است و خود ما به آنها دسترسي نداريم.» منهاي اين هشدارها، استفاده از ضعف‌هاي تلگرام براي انجام اقدامات غيرقانوني مانند قتل، سرقت، هتك حرمت و... موجب هشدار چندباره پليس شده است. مقامات قضايي تا‌كنون بارها تأكيد كرده‌اند با اين سوءاستفاده از تلگرام مخالف هستند و اگر راه آنها بسته شود، مانعي براي فعاليت تلگرام و بقيه نمونه‌هاي مشابه آن نمي‌بينند. راه‌حل اين مسئله هم «فيلترينگ هوشمند» است؛ موضوعي كه تكليف قانوني دولت است و اگرچه بخشي از آن، تا‌كنون اجرا شده اما معطل‌ماندن اجراي نهايي آن، احتمال فيلترينگ اين شبكه‌ها را بالا مي‌برد. فيلترينگ هوشمند در حقيقت فقط راه گروه‌ها و كانال‌هاي غيراخلاقي و قانوني را مسدود مي‌كند تا راه براي استفاده بقيه مردم باز بماند. اگر چه به گفته مقامات وزارت ارتباطات تا‌كنون بيش از 110ميليارد تومان براي اين كار هزينه و دو فاز آن اجرايي شده اما همچنان برخي صفحات غيراخلاقي در دسترس قرار دارند. با يك جست‌وجوي ساده مي‌توان كانال‌هايي فعال با اعضاي بالا در اين زمينه پيدا كرد؛ موضوعي كه حالا موجب هشدار معاون دادستان شده است: « اگر تلگرام به همين رويه ادامه بدهد، قطعا فيلتر خواهد شد.» منبع:همشهری انلاین
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
