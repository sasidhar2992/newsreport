<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>راه‌اندازی نهضت قرآنی در زندان‌های اصفهان</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731656/%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D9%86%D9%87%D8%B6%D8%AA-%D9%82%D8%B1%D8%A2%D9%86%DB%8C-%D8%AF%D8%B1-%D8%B2%D9%86%D8%AF%D8%A7%D9%86%E2%80%8C%D9%87%D8%A7%DB%8C-%D8%A7%D8%B5%D9%81%D9%87%D8%A7%D9%86</topic_url>
<topic_text>
راه‌اندازی نهضت قرآنی در زندان‌های اصفهان رئیس کل دادگستری استان اصفهان از راه‌اندازی نهضت قرآنی در زندان‌های اصفهان خبر داد و گفت: اجرای طرح‌های فرهنگی، فراگیری و حفظ قرآن کریم توسط مددجویان، در اصلاح و بازگشت آن‌ها به جامعه و آغوش گرم خانواده بسیار مؤثر است. به گزارش خبرگزاری بسیج از اصفهان به نقل از روابط عمومی دادگستری استان اصفهان ، احمد خسروی‌وفا در بازدید از بخش‌های مختلف زندان مرکزی اصفهان از نزدیک با مددجویان این زندان دیدار و گفت‌وگو کرد و در خصوص تقاضای تعدادی از آن‌ها دستور مساعدت لازم صادر کرد. وی در این دیدار و در جمع مددجویان بیان داشت: سعی سازمان زندان‌های کشور همواره بر این بوده است که به توصیه‌های امام راحل(ره) برای تبدیل زندان‌ها به دانشگاه با معنویت جامه عمل بپوشاند. رئیس کل دادگستری استان اصفهان افزود: بر همین اساس است که زندان‌های جمهوری اسلامی ایران قابل مقایسه با دنیا نیست و با احترام به اصل کرامت انسانی سعی در اصلاح مجرمان داشته و اقدامات بسیار خوبی را نیز تاکنون در دستور کار داشته و دارد. خسروی‌وفا از قرآن کریم به عنوان عامل معنوی، نجات بخش، هدایت‌گر و رهایی بخش یاد کرد و گفت: قرآن کریم کلام خدا و در درون سینه انسان می‌نشیند و انوار قدسی و معنوی آن، آرامش را به قلب، روح و فکر انسان هدیه می‌بخشد. وی در ادامه از راه‌اندازی نهضت قرآنی در زندان‌های اصفهان خبر داد و تصریح کرد: اجرای طرح‌های فرهنگی و فراگیری و حفظ قرآن کریم توسط مددجویان که در زندان اصفهان در حال اجراست، در اصلاح و بازگشت آن‌ها به جامعه و آغوش گرم خانواده همراه با صحت و سلامت روحی و فکری و پیشگیری از ارتکاب مجدد جرم بسیار مؤثر بوده و بر همین اساس کمیسیون عفو استان این مهم را به عنوان زمینه‌ساز و عاملی برای کسب شرایط عفو در دستور کار می‌داند. رئیس کل دادگستری استان اصفهان همچنین به مددجویان توصیه کرد از فرصت‌ها و زمان خود با شرکت در برنامه‌های فرهنگی و قرآنی بیشترین بهره را جسته و از ظرفیت خوب شوراهای حل اختلاف در کسب رضایت از شاکی خصوصی استفاده کرده تا زمینه مساعدت مسؤولان برای آزادی هرچه سریع‌تر آن‌ها فراهم شود. خسروی‌وفا در پایان اجرای اینگونه طرح‌ها را به منظور تحقق سیاست‌های قوه قضاییه در راستای حبس زدایی و کاهش جمعیت کیفری زندان‌ها اعلام کرد و گفت: دادگستری استان اصفهان برنامه‌هایی در این خصوص و همچنین استفاده از مجازهای جایگزین حبس در دستور کار دارد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731656/%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D9%86%D9%87%D8%B6%D8%AA-%D9%82%D8%B1%D8%A2%D9%86%DB%8C-%D8%AF%D8%B1-%D8%B2%D9%86%D8%AF%D8%A7%D9%86%E2%80%8C%D9%87%D8%A7%DB%8C-%D8%A7%D8%B5%D9%81%D9%87%D8%A7%D9%86</post_url>
<post_date>20160822</post_date>
<post_time>0730</post_time>
<username>info@basijnews.ir</username>
<post>
راه‌اندازی نهضت قرآنی در زندان‌های اصفهان رئیس کل دادگستری استان اصفهان از راه‌اندازی نهضت قرآنی در زندان‌های اصفهان خبر داد و گفت: اجرای طرح‌های فرهنگی، فراگیری و حفظ قرآن کریم توسط مددجویان، در اصلاح و بازگشت آن‌ها به جامعه و آغوش گرم خانواده بسیار مؤثر است. به گزارش خبرگزاری بسیج از اصفهان به نقل از روابط عمومی دادگستری استان اصفهان ، احمد خسروی‌وفا در بازدید از بخش‌های مختلف زندان مرکزی اصفهان از نزدیک با مددجویان این زندان دیدار و گفت‌وگو کرد و در خصوص تقاضای تعدادی از آن‌ها دستور مساعدت لازم صادر کرد. وی در این دیدار و در جمع مددجویان بیان داشت: سعی سازمان زندان‌های کشور همواره بر این بوده است که به توصیه‌های امام راحل(ره) برای تبدیل زندان‌ها به دانشگاه با معنویت جامه عمل بپوشاند. رئیس کل دادگستری استان اصفهان افزود: بر همین اساس است که زندان‌های جمهوری اسلامی ایران قابل مقایسه با دنیا نیست و با احترام به اصل کرامت انسانی سعی در اصلاح مجرمان داشته و اقدامات بسیار خوبی را نیز تاکنون در دستور کار داشته و دارد. خسروی‌وفا از قرآن کریم به عنوان عامل معنوی، نجات بخش، هدایت‌گر و رهایی بخش یاد کرد و گفت: قرآن کریم کلام خدا و در درون سینه انسان می‌نشیند و انوار قدسی و معنوی آن، آرامش را به قلب، روح و فکر انسان هدیه می‌بخشد. وی در ادامه از راه‌اندازی نهضت قرآنی در زندان‌های اصفهان خبر داد و تصریح کرد: اجرای طرح‌های فرهنگی و فراگیری و حفظ قرآن کریم توسط مددجویان که در زندان اصفهان در حال اجراست، در اصلاح و بازگشت آن‌ها به جامعه و آغوش گرم خانواده همراه با صحت و سلامت روحی و فکری و پیشگیری از ارتکاب مجدد جرم بسیار مؤثر بوده و بر همین اساس کمیسیون عفو استان این مهم را به عنوان زمینه‌ساز و عاملی برای کسب شرایط عفو در دستور کار می‌داند. رئیس کل دادگستری استان اصفهان همچنین به مددجویان توصیه کرد از فرصت‌ها و زمان خود با شرکت در برنامه‌های فرهنگی و قرآنی بیشترین بهره را جسته و از ظرفیت خوب شوراهای حل اختلاف در کسب رضایت از شاکی خصوصی استفاده کرده تا زمینه مساعدت مسؤولان برای آزادی هرچه سریع‌تر آن‌ها فراهم شود. خسروی‌وفا در پایان اجرای اینگونه طرح‌ها را به منظور تحقق سیاست‌های قوه قضاییه در راستای حبس زدایی و کاهش جمعیت کیفری زندان‌ها اعلام کرد و گفت: دادگستری استان اصفهان برنامه‌هایی در این خصوص و همچنین استفاده از مجازهای جایگزین حبس در دستور کار دارد.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
