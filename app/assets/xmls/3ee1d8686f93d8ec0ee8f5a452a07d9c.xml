<?xml version="1.0" encoding="UTF-8"?>
<document>
<type>mainstream</type>
<forum>http://golwg360.cymru/newyddion/ffrwd</forum>
<forum_title>Golwg360</forum_title>
<discussion_title>Gwahardd swyddogion Olympaidd Iwerddon rhag gadael Brasil</discussion_title>
<language>welsh</language>
<gmt_offset></gmt_offset>
<topic_url>http://golwg360.cymru/newyddion/rhyngwladol/236060-gwahardd-swyddogion-olympaidd-iwerddon-rhag-teithio</topic_url>
<topic_text>
Gwahardd swyddogion Olympaidd Iwerddon rhag gadael Brasil Awst 22, 2016 08:46 Diweddarwyd am 08:46 
Mae pedwar o brif swyddogion Olympaidd Iwerddon wedi cael eu gwahardd rhag gadael Brasil wrth i’r heddlu ehangu eu hymchwiliad i honiadau o werthu tocynnau yn anghyfreithlon i’r Gemau Olympaidd yn Rio de Janeiro. Straeon Perthnasol Arlywydd Brasil wedi’i gwahardd 
Mae’r heddlu ym Mrasil wedi cymryd pasborts, ffonau a chyfrifiaduron tri aelod o Gyngor Olympaidd Iwerddon (OCI) wrth i’r gemau ddirwyn i ben ddydd Sul, yn dilyn arestio’r llywydd Pat Hickey yn gynharach. 
Dywed yr heddlu yn Rio bod arweinydd y tîm Iwerddon Kevin Kilty, y prif weithredwr Stephen Martin a’r ysgrifennydd cyffredinol Dermot Henihan wedi’u cyhuddo o werthu tocynnau i’r Gemau yn anghyfreithlon. 
Nid yw’r swyddogion wedi cael eu harestio ond maen nhw wedi ymateb i gais i ymweld â gorsafoedd yr heddlu yn Rio er mwyn cael eu holi ddydd Mawrth, meddai’r OCI mewn datganiad. 
Cafodd Hickey, 71, ei arestio mewn gwesty yn ardal Barra da Tijuca ddydd Mercher a’i gludo i’r ysbyty yn ddiweddarach gyda phoenau yn ei frest. Ar ôl gadael yr ysbyty cafodd ei holi gan yr heddlu mewn cysylltiad â’r ymchwiliad. Mae bellach wedi camu o’i rôl fel llywydd OCI. 
Mae’n gwadu ei fod wedi gwneud unrhyw beth o’i le. 
Yn y cyfamser mae disgwyl i farnwr yn Iwerddon gael ei benodi’r wythnos hon i arwain ymchwiliad annibynnol i’r honiadau o werthu tocynnau yn anghyfreithlon. 
Mae Kevin Mallon o Iwerddon, a chyfarwyddwr THG Sports wedi cael ei gadw yn y ddalfa ym Mrasil ers 5 Awst yn sgil yr helynt.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://golwg360.cymru/newyddion/rhyngwladol/236060-gwahardd-swyddogion-olympaidd-iwerddon-rhag-teithio</post_url>
<post_date>20160822</post_date>
<post_time>0746</post_time>
<username></username>
<post>
Gwahardd swyddogion Olympaidd Iwerddon rhag gadael Brasil Awst 22, 2016 08:46 Diweddarwyd am 08:46 
Mae pedwar o brif swyddogion Olympaidd Iwerddon wedi cael eu gwahardd rhag gadael Brasil wrth i’r heddlu ehangu eu hymchwiliad i honiadau o werthu tocynnau yn anghyfreithlon i’r Gemau Olympaidd yn Rio de Janeiro. Straeon Perthnasol Arlywydd Brasil wedi’i gwahardd 
Mae’r heddlu ym Mrasil wedi cymryd pasborts, ffonau a chyfrifiaduron tri aelod o Gyngor Olympaidd Iwerddon (OCI) wrth i’r gemau ddirwyn i ben ddydd Sul, yn dilyn arestio’r llywydd Pat Hickey yn gynharach. 
Dywed yr heddlu yn Rio bod arweinydd y tîm Iwerddon Kevin Kilty, y prif weithredwr Stephen Martin a’r ysgrifennydd cyffredinol Dermot Henihan wedi’u cyhuddo o werthu tocynnau i’r Gemau yn anghyfreithlon. 
Nid yw’r swyddogion wedi cael eu harestio ond maen nhw wedi ymateb i gais i ymweld â gorsafoedd yr heddlu yn Rio er mwyn cael eu holi ddydd Mawrth, meddai’r OCI mewn datganiad. 
Cafodd Hickey, 71, ei arestio mewn gwesty yn ardal Barra da Tijuca ddydd Mercher a’i gludo i’r ysbyty yn ddiweddarach gyda phoenau yn ei frest. Ar ôl gadael yr ysbyty cafodd ei holi gan yr heddlu mewn cysylltiad â’r ymchwiliad. Mae bellach wedi camu o’i rôl fel llywydd OCI. 
Mae’n gwadu ei fod wedi gwneud unrhyw beth o’i le. 
Yn y cyfamser mae disgwyl i farnwr yn Iwerddon gael ei benodi’r wythnos hon i arwain ymchwiliad annibynnol i’r honiadau o werthu tocynnau yn anghyfreithlon. 
Mae Kevin Mallon o Iwerddon, a chyfarwyddwr THG Sports wedi cael ei gadw yn y ddalfa ym Mrasil ers 5 Awst yn sgil yr helynt.
</post>
<signature>

</signature>
<external_links>

</external_links>
<country>US</country>
<main_image>http://golwg360.cymru/asedau/_/Gemau-Olympaidd-Rio.png</main_image>
</document>
