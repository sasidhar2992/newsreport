<?xml version="1.0" encoding="UTF-8"?>
<document>
<type>mainstream</type>
<forum>http://www.offentligaaffarer.se/feed/</forum>
<forum_title>Offentliga affärer</forum_title>
<discussion_title>Ny ordförande i Allmännyttan</discussion_title>
<language>swedish</language>
<gmt_offset></gmt_offset>
<topic_url>http://www.offentligaaffarer.se/2016/08/22/ny-ordforande-i-allmannyttan/</topic_url>
<topic_text>
• augusti 22, 2016 
Ny ordförande för SABO är Åsa Johansson, idag ledamot i SABOs styrelse och kommunalråd (S) i Hagfors. Hon har suttit i bransch- och intresseorganisationen Sveriges Allmännyttiga Bostadsföretag (SABO)s styrelse sedan 2011 och tillträdde posten som ordförande under sommaren. SABOs tidigare ordförande Leif Jakobsson (S) utsågs i juni till statssekreterare på finansdepartementet. 
– Jättespännande att få förtroendet att leda SABOs styrelse i en tid när bostadsfrågorna blir allt viktigare, säger Åsa Johansson. 
SABO är en stor aktör i upphandlingssammanhang och bistår sina medlemsföretag med rådgivning inom ramen för bland annat LOU och entreprenadrättens område. I mån av tid tar sig SABO även an konsultuppdrag vid bl.a. avtalsskrivningar och överprövningar i förvaltningsdomstol. SABO anordnar även utbildningar i LOU. Utbildningarna är förlagda i SABOs lokaler i Stockholm samt ute i landet. De kan även genomföras på företagen. 
Byggandet tar fart Åsa Johansson tillträder under vad som ser ut som början på en ny byggboom. Preliminärt påbörjades byggandet av 33 950 lägenheter under första halvåret 2016. Det innebär en ökning med 44 procent jämfört med samma period förra året då 23 620 lägenheter började byggas. 
Det är lägenheter i flerbostadshus som bidrar mest till den stora ökningen, cirka 27 600 lägenheter påbörjades under första halvåret vilket är hela 50 procent fler än motsvarande period 2015. I småhus påbörjades cirka 6 350 lägenheter under första halvåret vilket är 21 procent fler än under motsvarande period 2015. Av lägenheterna i flerbostadshus var preliminärt 44 procent upplåtna med hyresrätt. 
Artikeln uppdateras. OFFENTLIGA AFFÄRER söker Åsa Johansson för en kommentar. 
Bilden: Åsa Johansson. Foto: Hagfors kommun.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.offentligaaffarer.se/2016/08/22/ny-ordforande-i-allmannyttan/</post_url>
<post_date>20160822</post_date>
<post_time>0757</post_time>
<username>Bo Höglander</username>
<post>
• augusti 22, 2016 
Ny ordförande för SABO är Åsa Johansson, idag ledamot i SABOs styrelse och kommunalråd (S) i Hagfors. Hon har suttit i bransch- och intresseorganisationen Sveriges Allmännyttiga Bostadsföretag (SABO)s styrelse sedan 2011 och tillträdde posten som ordförande under sommaren. SABOs tidigare ordförande Leif Jakobsson (S) utsågs i juni till statssekreterare på finansdepartementet. 
– Jättespännande att få förtroendet att leda SABOs styrelse i en tid när bostadsfrågorna blir allt viktigare, säger Åsa Johansson. 
SABO är en stor aktör i upphandlingssammanhang och bistår sina medlemsföretag med rådgivning inom ramen för bland annat LOU och entreprenadrättens område. I mån av tid tar sig SABO även an konsultuppdrag vid bl.a. avtalsskrivningar och överprövningar i förvaltningsdomstol. SABO anordnar även utbildningar i LOU. Utbildningarna är förlagda i SABOs lokaler i Stockholm samt ute i landet. De kan även genomföras på företagen. 
Byggandet tar fart Åsa Johansson tillträder under vad som ser ut som början på en ny byggboom. Preliminärt påbörjades byggandet av 33 950 lägenheter under första halvåret 2016. Det innebär en ökning med 44 procent jämfört med samma period förra året då 23 620 lägenheter började byggas. 
Det är lägenheter i flerbostadshus som bidrar mest till den stora ökningen, cirka 27 600 lägenheter påbörjades under första halvåret vilket är hela 50 procent fler än motsvarande period 2015. I småhus påbörjades cirka 6 350 lägenheter under första halvåret vilket är 21 procent fler än under motsvarande period 2015. Av lägenheterna i flerbostadshus var preliminärt 44 procent upplåtna med hyresrätt. 
Artikeln uppdateras. OFFENTLIGA AFFÄRER söker Åsa Johansson för en kommentar. 
Bilden: Åsa Johansson. Foto: Hagfors kommun.
</post>
<signature>

</signature>
<external_links>

</external_links>
<country>SE</country>
<main_image>http://www.offentligaaffarer.se/wp-content/uploads/2016/08/asa_johansson_2-klar.jpg</main_image>
</document>
