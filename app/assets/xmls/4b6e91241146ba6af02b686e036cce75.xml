<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>رسانه های انقلاب اسلامی ظرفیت مناسبی برای تقویت باور های دینی هستند</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731601/%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%B8%D8%B1%D9%81%DB%8C%D8%AA-%D9%85%D9%86%D8%A7%D8%B3%D8%A8%DB%8C-%D8%A8%D8%B1%D8%A7%DB%8C-%D8%AA%D9%82%D9%88%DB%8C%D8%AA-%D8%A8%D8%A7%D9%88%D8%B1-%D9%87%D8%A7%DB%8C-%D8%AF%DB%8C%D9%86%DB%8C-%D9%87%D8%B3%D8%AA%D9%86%D8%AF</topic_url>
<topic_text>
رسانه های انقلاب اسلامی ظرفیت مناسبی برای تقویت باور های دینی هستند حجه الاسلام نوری‌: برای تقویت باورهای دینی اسلام ناب محمدی آن‌گونه که شایسته این دین مقدس است، باید تلاش شود و رسانه‌های انقلاب اسلامی ظرفیت بسیار مناسبی در این ارتباط دارند. به گزارش خبرگزاری بسیج مازندران، حجت‌الاسلام جانعلی نوری‌ در مراسم تجلیل از فعالان رسانه‌ای مازندران، اظهار کرد: وظیفه تبلیغ و ترویج اسلام ناب محمدی برعهده همه مسلمانان واقعی است . وی تصریح کرد: دشمن تلاش دارد تا باورهای دینی مردم را تضعیف کند و این موضوع باید مورد توجه افراد دلسوز در کشور قرار گیرد . مسؤول نهاد نمایندگی ولی فقیه در لشکر عملیاتی 25 کربلا خاطرنشان کرد: دشمن تلاش دارد که منویات اسلام ناب محمدی را به شدت دچار چالش کند و اسلام را از درون تهی کند . این مسؤول با اعلام اینکه دشمنان با با ایجاد داعش و تکفیری‌ها سعی در مخدوش کردن چهره اسلام ناب محمدی دارند، ادامه داد: برای این حربه دشمن باید به صورت جدی وارد میدان شد و چهره واقعی و اساسی دشمن را به جهانیان معرفی کرد . نوری‌ اضافه کرد: رزمندگان اسلام با حضور در میدان‌های نبرد چهره واقعی اسلام ناب محمدی را نشان دادند . وی با اعلام اینکه اصحاب رسانه می ‎ توانند با حضور خود در عرصه نبرد فرهنگی اقدام اثرگذاری داشته باشند، گفت: دفاع اصحاب رسانه از اسلام و انقلاب اسلامی تبلیغی است، امروز باید برای مبارزه با دشمن از شیوه‌های نوین تبلیغی استفاده مطلوب کنیم . مسؤول نهاد نمایندگی ولی فقیه در لشکر عملیاتی 25 کربلا تصریح کرد: برای مبارزه کارآمد و اساسی در برابر دشمن باید اتاق فکر مناسب و برنامه مدون تعریف شود . این مسؤول یادآور شد: با استفاده از ابزار رسانه باید باورهای دینی مردم را تقویت کرد، به این دلیل که دشمن باورهای دینی مردم را هدف قرار داد . نوری‌ گفت: برای تقویت باورهای دینی اسلام ناب محمدی آن‌گونه که شایسته این دین مقدس است، باید تلاش شود و رسانه‌های انقلاب اسلامی ظرفیت بسیار مناسبی در این ارتباط دارند . فارس
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731601/%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%B8%D8%B1%D9%81%DB%8C%D8%AA-%D9%85%D9%86%D8%A7%D8%B3%D8%A8%DB%8C-%D8%A8%D8%B1%D8%A7%DB%8C-%D8%AA%D9%82%D9%88%DB%8C%D8%AA-%D8%A8%D8%A7%D9%88%D8%B1-%D9%87%D8%A7%DB%8C-%D8%AF%DB%8C%D9%86%DB%8C-%D9%87%D8%B3%D8%AA%D9%86%D8%AF</post_url>
<post_date>20160822</post_date>
<post_time>0653</post_time>
<username>info@basijnews.ir</username>
<post>
رسانه های انقلاب اسلامی ظرفیت مناسبی برای تقویت باور های دینی هستند حجه الاسلام نوری‌: برای تقویت باورهای دینی اسلام ناب محمدی آن‌گونه که شایسته این دین مقدس است، باید تلاش شود و رسانه‌های انقلاب اسلامی ظرفیت بسیار مناسبی در این ارتباط دارند. به گزارش خبرگزاری بسیج مازندران، حجت‌الاسلام جانعلی نوری‌ در مراسم تجلیل از فعالان رسانه‌ای مازندران، اظهار کرد: وظیفه تبلیغ و ترویج اسلام ناب محمدی برعهده همه مسلمانان واقعی است . وی تصریح کرد: دشمن تلاش دارد تا باورهای دینی مردم را تضعیف کند و این موضوع باید مورد توجه افراد دلسوز در کشور قرار گیرد . مسؤول نهاد نمایندگی ولی فقیه در لشکر عملیاتی 25 کربلا خاطرنشان کرد: دشمن تلاش دارد که منویات اسلام ناب محمدی را به شدت دچار چالش کند و اسلام را از درون تهی کند . این مسؤول با اعلام اینکه دشمنان با با ایجاد داعش و تکفیری‌ها سعی در مخدوش کردن چهره اسلام ناب محمدی دارند، ادامه داد: برای این حربه دشمن باید به صورت جدی وارد میدان شد و چهره واقعی و اساسی دشمن را به جهانیان معرفی کرد . نوری‌ اضافه کرد: رزمندگان اسلام با حضور در میدان‌های نبرد چهره واقعی اسلام ناب محمدی را نشان دادند . وی با اعلام اینکه اصحاب رسانه می ‎ توانند با حضور خود در عرصه نبرد فرهنگی اقدام اثرگذاری داشته باشند، گفت: دفاع اصحاب رسانه از اسلام و انقلاب اسلامی تبلیغی است، امروز باید برای مبارزه با دشمن از شیوه‌های نوین تبلیغی استفاده مطلوب کنیم . مسؤول نهاد نمایندگی ولی فقیه در لشکر عملیاتی 25 کربلا تصریح کرد: برای مبارزه کارآمد و اساسی در برابر دشمن باید اتاق فکر مناسب و برنامه مدون تعریف شود . این مسؤول یادآور شد: با استفاده از ابزار رسانه باید باورهای دینی مردم را تقویت کرد، به این دلیل که دشمن باورهای دینی مردم را هدف قرار داد . نوری‌ گفت: برای تقویت باورهای دینی اسلام ناب محمدی آن‌گونه که شایسته این دین مقدس است، باید تلاش شود و رسانه‌های انقلاب اسلامی ظرفیت بسیار مناسبی در این ارتباط دارند . فارس
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
