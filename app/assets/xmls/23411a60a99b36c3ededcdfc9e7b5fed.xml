<?xml version="1.0" encoding="UTF-8"?>
<document>
<type>mainstream</type>
<forum>http://basijnews.ir/fa/rss/allnews</forum>
<forum_title>خبرگزاری بسیج</forum_title>
<discussion_title>استدلالی که فقرا بچه‌دار نشوند فاشیستی است/همین مردم فقیر دوران جنگ را با نجابت گذرانده‌اند/نمی‌گذارند جمعیت حزب اللهی‌ها زیاد شود</discussion_title>
<language>persian</language>
<gmt_offset></gmt_offset>
<topic_url>http://basijnews.ir/fa/news/8731573/%D8%A7%D8%B3%D8%AA%D8%AF%D9%84%D8%A7%D9%84%DB%8C-%DA%A9%D9%87-%D9%81%D9%82%D8%B1%D8%A7-%D8%A8%DA%86%D9%87%E2%80%8C%D8%AF%D8%A7%D8%B1-%D9%86%D8%B4%D9%88%D9%86%D8%AF-%D9%81%D8%A7%D8%B4%DB%8C%D8%B3%D8%AA%DB%8C-%D8%A7%D8%B3%D8%AA%D9%87%D9%85%DB%8C%D9%86-%D9%85%D8%B1%D8%AF%D9%85-%D9%81%D9%82%DB%8C%D8%B1-%D8%AF%D9%88%D8%B1%D8%A7%D9%86-%D8%AC%D9%86%DA%AF-%D8%B1%D8%A7-%D8%A8%D8%A7-%D9%86%D8%AC%D8%A7%D8%A8%D8%AA-%DA%AF%D8%B0%D8%B1%D8%A7%D9%86%D8%AF%D9%87%E2%80%8C%D8%A7%D9%86%D8%AF%D9%86%D9%85%DB%8C%E2%80%8C%DA%AF%D8%B0%D8%A7%D8%B1%D9%86%D8%AF-%D8%AC%D9%85%D8%B9%DB%8C%D8%AA-%D8%AD%D8%B2%D8%A8-%D8%A7%D9%84%D9%84%D9%87%DB%8C%E2%80%8C%D9%87%D8%A7-%D8%B2%DB%8C%D8%A7%D8%AF-%D8%B4%D9%88%D8%AF</topic_url>
<topic_text>
فرهنگ و جامعه » زنان، جوانان و خانواده روح افزا در واکنش به اقدام برخی مراکز در ترویج ناباروری در گفتگو با«بسیج»: استدلالی که فقرا بچه‌دار نشوند فاشیستی است/همین مردم فقیر دوران جنگ را با نجابت گذرانده‌اند/نمی‌گذارند جمعیت حزب اللهی‌ها زیاد شود معاون شورای فرهنگی اجتماعی زنان این استدلال که مردم روستاها به خاطر فقر نباید بچه دار شوند را یک نگاه فاشیستی و غلط برشمرد. دکتر فرشته روح افزا معاون شورای فرهنگی اجتماعی زنان در گفتگو با خبرنگار اجتماعی خبرگزاری بسیج با اشاره به اینکه مراکز بهداشت همچنان، فرزند کمتر را به عنوان یک ارزش تبلیغ می‌کنند و پیشگیری از بارداری زنان روستایی را وظیفه خود می‌دانند اظهار داشت: بر اساس منویات و سیاست های ابلاغی مقام معظم رهبری در خصوص جمعیت این کار کاملاً غیر قانونی و خلاف است. وی افزود: به هر حال سیاست های جمعیتی از طرف مجمع تشخیص مصلحت نظام به همه دستگاه ها مخصوصاً وزارت بهداشت ابلاغ شده است اما وزارت بهداشت به شکل های مختلف هنوز این مانع تراشی را در افزایش جمعیت کشور دارد. معاون شورای فرهنگی اجتماعی زنان با تأیید این مطلب که در روستا ها و شهرستان ها همچنان پیشنهاد های خانه های بهداشت به روستائیان درخصوص پیشگیری از بارداری می شود گفت: ما گزارشات این مسائل در روستاها را داریم وقتی مردم به این مناطق رجوع می کنند می بینند پیشنهاد پیشگیری از بارداری به آنها تحت این عنوان که این افراد فقیرند و از عهده اداره زندگی خود بر نمی آیند و لذا نباید به مشکلات آنها اضافه شود داده می شود. روح افزا ادامه داد: اگر دولت راست می گوید و توانمندی و ادعای برنامه ریزی صحیح در این راستا دارد پس چرا مردم را به بهانه فقر از بچه دار شدن نهی کند؟ قطع به یقین اگر مردم بچه دار نشوند پنجره جمعیتی بسته می شود و در آینده با بحران شدید جمعیتی روبرو خواهیم شد. استدلالی که فقرا بچه‌دار نشوند فاشیستی است وی این استدلال را که مردم روستاها به خاطر فقر نباید بچه دار شوند یک نگاه فاشیستی و غلط برشمرد و عنوان کرد: اینکه کسی که پولدار است بچه دار شود و کسی که ندار است صاحب اولاد نشود را نه اسلام می پذیرد و نه هیچ انسان عاقلی، باید توجه داشت پولدار بودن دلیل برتری افراد بر یکدیگر نیست؛ خیلی از بزرگان، علما و اندیشمندان کشور ما در خانه های فقیر بزرگ شده اند زیرا فقیران حداقل اولویت شان لقمه حلال است و حقوق نجومی نمی گیرند. روح افزا بیان داشت: استفاده از پول بیت المال برای لوازم پیشگیری از بارداری خلاف قانون و شرع است و مسئولان اجازه چنین کاری را ندارند اما مسئولان با دروغ های بزرگ تحت عنوان پیشگیری و اینکه سلامت باروری به خطر می افتد مردم را از بچه دار شدن و بارداری منع می کنند درحالیکه اصلاً اینطور نیست. نمی‌گذارند جمعیت حزب اللهی‌ها زیاد شود وی با انتقاد از عملکرد مسئولان مربوطه در این خصوص و بهانه های واهی آنها در پیشبرد سیاست های جمعیتی گفت: خوش بینانه ترین حالت این است که مسئولان توانمند نیستند و نمی توانند در این رابطه کاری انجام دهند لذا به مردم می گویند بچه دار نشوید اما در حقیقت این در راستای سیاست ها ی غربی و سیاست های صندوق جمعیت و سازمان بهداشت جهانی است؛ اینها نمی خواهند کشور ما از لحاظ جمعیت به آن حد استقلال برسد، بدیهی است وقتی تعداد بچه های حزب اللهی و بسیجی که الان به عنوان مدافعان حرم مقابل اینها می ایستند کم شود به نفعشان است؛ کسی که در المپیاد دنیا اول می شود و از نظر مقام علمی می شود شهید شهریاری و شهید احمدی روشن از نظر آنها این افراد نباید در کشور باشند. معاون شورای فرهنگی اجتماعی زنان با تأکید بر اینکه ما باید به مردم در این خصوص روشنگری دهیم گفت: اگر این مردم فقیرند و پول ندارند چرا دولت سیاست های درستی را اعمال نمی کند تا این مردم از فقر در بیایند چرا اشتغال را رونق نمی دهد؟ چرا بیکاری زیاد است؟ فقط یک عده ای پولدارند همان هایی که حقوق نجومی می گیرند بقیه مردم با این وضعیت رکود در حال بیکار شدن هستند؛ این ناتوانی دولت را نشان می دهد این کار مانند قرار دادهای نفتی است که تا 70 سال دیگر ایران را بدبخت می کنند در حال حاضر هم با این برنامه ریزی هایشان درخصوص جمعیت کشور را نابود می کنند البته شاید بتوان قرارداد های نفتی را بعداً ملغی کرد اما جمعیت را وقتی کسی نیست دیگر چه طور امکانپذیر است . همین مردم فقیر دوران جنگ را با نجابت گذرانده‌اند/عملکرد دولت مردم را فقیر کرده است روح افزا تصریح کرد: اینطور هم نیست که مسئولان و وزیر بهداشت ما ندانند، این مسئولان می دانند دارند چه کار می کنند و نگاهشان هم کاملاً غلط است به نظر می رسد اول باید خط فقر را تعیین کنند همه مردم که فقیر نیستند؛ مردم ما در همین خانه های فقیر دوران سخت جنگ و تحریم را با صبوری و نجابت گذارنده اند و دسترسی هم به پول های کلان نداشته اند بهتر است مسئولان به مردم کاری نداشته باشند نیازی به کمک آنها نیست! وی ادامه داد: اگر راست می گویند سطح بهداشت باروری را بالا ببرند الان در همه کشور های دنیا زایمان رایگان بوده و جمعیت تبلیغ می شود هیچ جای دنیا این حرف ها را نمی زنند اینکه چرا مسئولان به این موضوع اصرار دارند معلوم نیست؛ این مسئولان همه حرف هایشان درست نیست و این را باید به اطلاع و آگاهی مردم رساند. روح افزا خاطر نشان کرد: اینکه به یک خانواده ای که سطح درآمدش کم است بگوییم بچه دار نشود ظلم مضاعف است عملکرد این دولت در اقتصاد به حدی ناقص و خراب است که الان این خانواده ها به سطح فقر رسیده اند وقتی بر اقتصاد مقاومتی کار نمی کنند و اقتصاد وابسته را در پیش می گیرند همین مشکلات به وجود می آید و بعد هم به مردم می گویند بچه دار نشوید و این ظلم مضاعف در حق مردم است. مسئولان باید در قیامت پاسخگو باشند معاون شورای فرهنگی اجتماعی زنان گفت: این مسئولان هم باید در روز قیامت و در درگاه الهی پاسخگو باشند و ما همچنان مطالبه گری مان را داریم و ما چنین چیزی را نداریم که کسی به خاطر فقر بچه دار نشود و حتی نباید تعبیرات توهین آلود و تحقیر آمیز درباره مردم به کار ببرند مسئولان باید کار را درست انجام دهد اگر نمی توانند کناره گیری کنند و حق زیر پا گذاشتن و ضایع کردن حقوق مردم را ندارند. وی در خاتمه متذکر شد: مسئولان وزارت بهداشت و وزیر بهداشت حتماً باید نسبت به این قضیه عکس العمل نشان دهد و مردم هم مطالبه گری خود را داشته باشند.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://basijnews.ir/fa/news/8731573/%D8%A7%D8%B3%D8%AA%D8%AF%D9%84%D8%A7%D9%84%DB%8C-%DA%A9%D9%87-%D9%81%D9%82%D8%B1%D8%A7-%D8%A8%DA%86%D9%87%E2%80%8C%D8%AF%D8%A7%D8%B1-%D9%86%D8%B4%D9%88%D9%86%D8%AF-%D9%81%D8%A7%D8%B4%DB%8C%D8%B3%D8%AA%DB%8C-%D8%A7%D8%B3%D8%AA%D9%87%D9%85%DB%8C%D9%86-%D9%85%D8%B1%D8%AF%D9%85-%D9%81%D9%82%DB%8C%D8%B1-%D8%AF%D9%88%D8%B1%D8%A7%D9%86-%D8%AC%D9%86%DA%AF-%D8%B1%D8%A7-%D8%A8%D8%A7-%D9%86%D8%AC%D8%A7%D8%A8%D8%AA-%DA%AF%D8%B0%D8%B1%D8%A7%D9%86%D8%AF%D9%87%E2%80%8C%D8%A7%D9%86%D8%AF%D9%86%D9%85%DB%8C%E2%80%8C%DA%AF%D8%B0%D8%A7%D8%B1%D9%86%D8%AF-%D8%AC%D9%85%D8%B9%DB%8C%D8%AA-%D8%AD%D8%B2%D8%A8-%D8%A7%D9%84%D9%84%D9%87%DB%8C%E2%80%8C%D9%87%D8%A7-%D8%B2%DB%8C%D8%A7%D8%AF-%D8%B4%D9%88%D8%AF</post_url>
<post_date>20160822</post_date>
<post_time>0634</post_time>
<username>info@basijnews.ir</username>
<post>
فرهنگ و جامعه » زنان، جوانان و خانواده روح افزا در واکنش به اقدام برخی مراکز در ترویج ناباروری در گفتگو با«بسیج»: استدلالی که فقرا بچه‌دار نشوند فاشیستی است/همین مردم فقیر دوران جنگ را با نجابت گذرانده‌اند/نمی‌گذارند جمعیت حزب اللهی‌ها زیاد شود معاون شورای فرهنگی اجتماعی زنان این استدلال که مردم روستاها به خاطر فقر نباید بچه دار شوند را یک نگاه فاشیستی و غلط برشمرد. دکتر فرشته روح افزا معاون شورای فرهنگی اجتماعی زنان در گفتگو با خبرنگار اجتماعی خبرگزاری بسیج با اشاره به اینکه مراکز بهداشت همچنان، فرزند کمتر را به عنوان یک ارزش تبلیغ می‌کنند و پیشگیری از بارداری زنان روستایی را وظیفه خود می‌دانند اظهار داشت: بر اساس منویات و سیاست های ابلاغی مقام معظم رهبری در خصوص جمعیت این کار کاملاً غیر قانونی و خلاف است. وی افزود: به هر حال سیاست های جمعیتی از طرف مجمع تشخیص مصلحت نظام به همه دستگاه ها مخصوصاً وزارت بهداشت ابلاغ شده است اما وزارت بهداشت به شکل های مختلف هنوز این مانع تراشی را در افزایش جمعیت کشور دارد. معاون شورای فرهنگی اجتماعی زنان با تأیید این مطلب که در روستا ها و شهرستان ها همچنان پیشنهاد های خانه های بهداشت به روستائیان درخصوص پیشگیری از بارداری می شود گفت: ما گزارشات این مسائل در روستاها را داریم وقتی مردم به این مناطق رجوع می کنند می بینند پیشنهاد پیشگیری از بارداری به آنها تحت این عنوان که این افراد فقیرند و از عهده اداره زندگی خود بر نمی آیند و لذا نباید به مشکلات آنها اضافه شود داده می شود. روح افزا ادامه داد: اگر دولت راست می گوید و توانمندی و ادعای برنامه ریزی صحیح در این راستا دارد پس چرا مردم را به بهانه فقر از بچه دار شدن نهی کند؟ قطع به یقین اگر مردم بچه دار نشوند پنجره جمعیتی بسته می شود و در آینده با بحران شدید جمعیتی روبرو خواهیم شد. استدلالی که فقرا بچه‌دار نشوند فاشیستی است وی این استدلال را که مردم روستاها به خاطر فقر نباید بچه دار شوند یک نگاه فاشیستی و غلط برشمرد و عنوان کرد: اینکه کسی که پولدار است بچه دار شود و کسی که ندار است صاحب اولاد نشود را نه اسلام می پذیرد و نه هیچ انسان عاقلی، باید توجه داشت پولدار بودن دلیل برتری افراد بر یکدیگر نیست؛ خیلی از بزرگان، علما و اندیشمندان کشور ما در خانه های فقیر بزرگ شده اند زیرا فقیران حداقل اولویت شان لقمه حلال است و حقوق نجومی نمی گیرند. روح افزا بیان داشت: استفاده از پول بیت المال برای لوازم پیشگیری از بارداری خلاف قانون و شرع است و مسئولان اجازه چنین کاری را ندارند اما مسئولان با دروغ های بزرگ تحت عنوان پیشگیری و اینکه سلامت باروری به خطر می افتد مردم را از بچه دار شدن و بارداری منع می کنند درحالیکه اصلاً اینطور نیست. نمی‌گذارند جمعیت حزب اللهی‌ها زیاد شود وی با انتقاد از عملکرد مسئولان مربوطه در این خصوص و بهانه های واهی آنها در پیشبرد سیاست های جمعیتی گفت: خوش بینانه ترین حالت این است که مسئولان توانمند نیستند و نمی توانند در این رابطه کاری انجام دهند لذا به مردم می گویند بچه دار نشوید اما در حقیقت این در راستای سیاست ها ی غربی و سیاست های صندوق جمعیت و سازمان بهداشت جهانی است؛ اینها نمی خواهند کشور ما از لحاظ جمعیت به آن حد استقلال برسد، بدیهی است وقتی تعداد بچه های حزب اللهی و بسیجی که الان به عنوان مدافعان حرم مقابل اینها می ایستند کم شود به نفعشان است؛ کسی که در المپیاد دنیا اول می شود و از نظر مقام علمی می شود شهید شهریاری و شهید احمدی روشن از نظر آنها این افراد نباید در کشور باشند. معاون شورای فرهنگی اجتماعی زنان با تأکید بر اینکه ما باید به مردم در این خصوص روشنگری دهیم گفت: اگر این مردم فقیرند و پول ندارند چرا دولت سیاست های درستی را اعمال نمی کند تا این مردم از فقر در بیایند چرا اشتغال را رونق نمی دهد؟ چرا بیکاری زیاد است؟ فقط یک عده ای پولدارند همان هایی که حقوق نجومی می گیرند بقیه مردم با این وضعیت رکود در حال بیکار شدن هستند؛ این ناتوانی دولت را نشان می دهد این کار مانند قرار دادهای نفتی است که تا 70 سال دیگر ایران را بدبخت می کنند در حال حاضر هم با این برنامه ریزی هایشان درخصوص جمعیت کشور را نابود می کنند البته شاید بتوان قرارداد های نفتی را بعداً ملغی کرد اما جمعیت را وقتی کسی نیست دیگر چه طور امکانپذیر است . همین مردم فقیر دوران جنگ را با نجابت گذرانده‌اند/عملکرد دولت مردم را فقیر کرده است روح افزا تصریح کرد: اینطور هم نیست که مسئولان و وزیر بهداشت ما ندانند، این مسئولان می دانند دارند چه کار می کنند و نگاهشان هم کاملاً غلط است به نظر می رسد اول باید خط فقر را تعیین کنند همه مردم که فقیر نیستند؛ مردم ما در همین خانه های فقیر دوران سخت جنگ و تحریم را با صبوری و نجابت گذارنده اند و دسترسی هم به پول های کلان نداشته اند بهتر است مسئولان به مردم کاری نداشته باشند نیازی به کمک آنها نیست! وی ادامه داد: اگر راست می گویند سطح بهداشت باروری را بالا ببرند الان در همه کشور های دنیا زایمان رایگان بوده و جمعیت تبلیغ می شود هیچ جای دنیا این حرف ها را نمی زنند اینکه چرا مسئولان به این موضوع اصرار دارند معلوم نیست؛ این مسئولان همه حرف هایشان درست نیست و این را باید به اطلاع و آگاهی مردم رساند. روح افزا خاطر نشان کرد: اینکه به یک خانواده ای که سطح درآمدش کم است بگوییم بچه دار نشود ظلم مضاعف است عملکرد این دولت در اقتصاد به حدی ناقص و خراب است که الان این خانواده ها به سطح فقر رسیده اند وقتی بر اقتصاد مقاومتی کار نمی کنند و اقتصاد وابسته را در پیش می گیرند همین مشکلات به وجود می آید و بعد هم به مردم می گویند بچه دار نشوید و این ظلم مضاعف در حق مردم است. مسئولان باید در قیامت پاسخگو باشند معاون شورای فرهنگی اجتماعی زنان گفت: این مسئولان هم باید در روز قیامت و در درگاه الهی پاسخگو باشند و ما همچنان مطالبه گری مان را داریم و ما چنین چیزی را نداریم که کسی به خاطر فقر بچه دار نشود و حتی نباید تعبیرات توهین آلود و تحقیر آمیز درباره مردم به کار ببرند مسئولان باید کار را درست انجام دهد اگر نمی توانند کناره گیری کنند و حق زیر پا گذاشتن و ضایع کردن حقوق مردم را ندارند. وی در خاتمه متذکر شد: مسئولان وزارت بهداشت و وزیر بهداشت حتماً باید نسبت به این قضیه عکس العمل نشان دهد و مردم هم مطالبه گری خود را داشته باشند.
</post>
<signature>

</signature>
<external_links>

</external_links>
<country>IR</country>
<main_image></main_image>
</document>
