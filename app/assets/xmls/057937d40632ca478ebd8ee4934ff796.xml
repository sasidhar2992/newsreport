<?xml version="1.0" encoding="UTF-8"?>
<document>
<type>mainstream</type>
<forum>http://isport.blesk.cz/rss/54</forum>
<forum_title>iSport.cz</forum_title>
<discussion_title>Přestupy NHL ONLINE: Sobotka čeká na NHL, prý už jde jen o papíry</discussion_title>
<language>czech</language>
<gmt_offset></gmt_offset>
<topic_url>http://isport.blesk.cz/clanek/hokej-nhl/257004/prestupy-nhl-online-sobotka-ceka-na-nhl-pry-uz-jde-jen-o-papiry.html</topic_url>
<topic_text>
32   
V pátek 1. července v 18:00 českého času se v NHL otevřel trh s volnými hráči. Hned v prvních minutách byly rozebrány největší hvězdy. Milan Lucic zamířil do Edmontonu, David Backes do Bostonu a i další hráči našli svůj nový domov. Druhý den přinesl první smlouvu pro českého hokejistu, obránce Roman Polák podepsal jednoroční kontrakt s Torontem. Jak se daří hráčským přesunům v srpnu? Vše sledujte na iSport.cz. PONDĚLÍ 22. SRPNA 07:14&apos; 
SPEKULACE - Sága kolem Vladimíra Sobotky se stále dál táhne. Ruská strana přesvědčuje okolí, že český útočník načne i další ročník v barvách Omsku, hráčův agent Petr Svoboda zase slibuje jeho zámořskému majiteli St.Louis Blues, že univerzální forvard bude další rok působit v barvách Blues. Jaká je situace teď? Podle stltoday.com je Sobotka stále v České republice (i přes dnešní start KHL) a čeká na vyřízení papírů. Z Omskem totiž má ještě roční smlouvu. Hrát už ale chce v NHL. SOBOTA 20. SRPNA 07:16&apos; 
PODPIS - Tuny spekulací mizí, s rozhodováním Jimmy Veseyho je konec. Třiadvacetiletý americký útočník se upsal na dva roky New York Rangers. &quot;Nedívejte se na mě jako na zachránce, jen se mi zdá, že u Rangers bych se mohl prosadit do sestavy a hrát NHL,&quot; řekl hokejista. V prvním týmu bude pobírat 925 tisíc dolarů, na farmě pouze 70. O Veseym si můžete přečíst ZDE. PÁTEK 19. SRPNA 20:23&apos; 
PODPIS - Jedenáctý hráč posledního draftu Logan Brown podepsal tříletou nováčkovskou smlouvu s Ottawou. Téměř dvoumetrový stokilový centr zaujal vedení kanadského klubu minimálně během uplynulé sezony, kterou strávil v OHL v barvách Windsoru. V 59 zápasech nasbíral 74 bodů a stal se druhým nejproduktivnějším hráčem mužstva. — Ottawa Senators (@Senators) August 19, 2016 20:18&apos; 
PODPIS - Nové smlouvy se konečně dočkala kanadská hvězdička Sean Monahan z Calgary. Ještě donedávna chráněný volný hráč s Flames podepsal sedmiletý kontrakt v hodnotě 44,625 milionu dolarů. Monahanovi je sice teprve 21 let, ale už má za sebou tři sezony v NHL, pokaždé nastřílel minimálně 22 gólů, v posledních dvou sezonách vždy nasbíral přes 60 bodů a naposledy už byl i asistentem kapitána. S jeho začátky v soutěži mu pomáhal i Jiří Hudler . MONY MONY! The #Flames have signed Sean Monahan to a seven-year contract extension ~ https://t.co/G7zREBnCpS pic.twitter.com/0yZtS7HVvC — Calgary Flames (@NHLFlames) August 19, 2016 18:10&apos; 
PODPIS - Nejen kolem Jimmyho Veseyho je na univerzitní úrovni živo. Na NHL už se chystá také dvaadvacetiletý útočník Thomas Di Pauli , který sice byl před čtyřmi lety draftován Washingtonem ve 4. kole, ale teď podepsal s Pittsburghem. Americký juniorský reprezentant, který se narodil v Itálii, válí už několik let v barvách týmu z Notre Dame. V poslední sezoně nosil na dresu &quot;A&quot; a ve 37 zápasech posbíral 32 bodů. S Penguins podepsal na dva roky. ČTVRTEK 18. SRPNA 18:00&apos; 
ODCHOD Z NHL - Záložní tým Detroitu z Grand Rapids získal na &quot;hlavní pracovní poměr&quot; hned dva hráče, kteří měli ještě v upylnulé sezoně smlouvu v NHL. Útočník Louis-Marc Aubry byl draftován Detroitem v roce 2010 a už pět sezon hraje v jeho farmářském mužstvu a pokračovat bude dál. Barvy Red Wings nikdy neoblékl. Šestadvacetiletý obránce Conor Allen přichází z Minnesoty a v NHL má na kontě 7 utkání v barvách New York Rangers. 09:07&apos; 
KONEC KARIÉRY - Čtyřiatřicetiletý americký ranař Tim Jackman končí s hokejem. Svalnaté křídlo kvůli problémům se zády v poslední sezoně odehrálo jen 2 zápasy za Anaheim a 22 na farmě za San Diego, ale brzy bylo jasno, že zdravotní stav ho do dalšího pokračování v kariéře nepustí. Místo toho míří bývalý útočník Columbusu, Phoenixu, Los Angeles, NY Islanders, Calgary a právě Anaheimu zpět do Minnesoty, kde si hodlá dokončit vzdělání. &quot;To teď bude moje nová kariéra. Ta bolest zad mě zabíjela. Na školu se těším, budu tam asi nejstarší,&quot; řekl pro mankatofreepress.com . V NHL hrál Jackman od sezony 2003/04 a ve 483 zápasech posbíral 75 bodů (32+43) a více než 90x se popral. 08:45&apos; 
PODPIS - New York Rangers získali talentovaného obránce Johna Gilmoura , který svůj hokejový um poslední čtyři sezony piloval na univerzitě v Providence. Třiadvacetiletý obránce má za sebou podobnou cestu jako hojně zmiňovaný Jimmy Vesey, na draftu byl v roce 2013 vybrán v 7. kole Calgary, ale dokončil si vzdělání, stal se volným hráčem a teď má nakročeno ke hvězdnému angažmá. Smlouva je dvouletá. 08:25&apos; 
ODCHOD Z NHL - Třiadvacetiletému útočníkovi Trevoru Cheekovi vypršel nováčkovský kontrakt a od Colorada nedostal kvalifikační nabídku, takže v týmu končí. Americký hokejista nastupoval celou dobu pouze v AHL a v poslední sezoně dokonce chvíli i v ECHL. A s tamním týmem z Fort Wayne se také rozhodl spojit svou následnou sportovní budoucnost. 08:08&apos; 
PODPIS - I se čtyřicítkou za dveřmi se dá získat kontrakt v NHL. Včera to dokázal americký útočník Matt Cullen , který se díky červnovému triumfu s Pittsburghem stal dvojnásobným vítězem Stanley Cupu. Sezona u Pens se mu vyvedla, v základní části si připsal 32 bodů a dalších 6 přidal v play off a od klubu se může v příští sezoně těšit na milion dolarů. STŘEDA 17. SRPNA 12:07&apos; 
ODCHOD Z NHL - Ronald Kenins končí v organizaci Vancouveru a míří do švýcarského Curychu. Pětadvacetiletý útočník, který byl jedním ze tří Lotyšů, jenž v uplynulém ročníku naskočili do NHL, si během dvou sezon dres Canucks oblékl ve 38 případech a připsal si 12 bodů (4+8). Zbytek odehrál na farmě v Utice. V Curychu nejde do neznámého, za klub hrál už v juniorech a tři sezony mezi dospělými. 0:12&apos; 
POZVÁNKA DO KEMPU - Calgary hodlá vyzkoušet tvrdého útočníka Jamieho Devaneho , který poslední ročník strávil na farmě Nashvillu v AHL v Milwaukee, kde v 62 zápasech posbíral 11 bodů a desetkrát se popral. V NHL odehrál pětadvacetiletý útočník 2 utkání v barvách Toronta. Na zkoušku do St.Louis zase míří podstatně zkušenější T.J. Galiardi , ten v NHL zvládl 321 zápasů v barvách Colorada, San Jose, Calgary a Winnipegu. Poslední ročník nicméně odehrál ve švédském Malmö, kde ke třem brankám přidal dvanáct nahrávek. V Los Angeles se o svou šanci popere brankář Tom McCollum , někdejší konkurent Petra Mrázka z farmy Detroitu. ÚTERÝ 16. SRPNA 22:18&apos; 
PŘESTUP - Osmadvacetiletý americký útočník Ben Smith opouští Toronto a na rok odchází do Colorada, kde si přijde na 675/150 tisíc dolarů. Smith není žádný zelenáč, s Chicagem vyhrál Stanley Cup, s americkou reprezentací bronz na MS v Česku, ale naplno se ne a ne prosadit. Poslední ročník začal v San Jose, ale před trejdem do Toronta působil na farmě. Tam putoval i na několik zápasů po přesunu do Kanady a i když se mu dařilo, uchytit se pořádně nedovedl. Co u Avalanche? Excited to continue my career with the @Avalanche organization! https://t.co/M0WK5MXpZF — Ben Smith (@BenASmith12) August 16, 2016 10:49&apos; 
PODPIS - Chráněný volný hráč Tyler Wotherspoon je v Calgary konečně pod smlouvou. Talentovaný kanadský obránce se už tři sezony snaží prosadit do týmu Flames a za tu dobu odehrál v NHL 26 utkání a připsal si 5 nahrávek. Díky podpisu ročního kontraktu na něj čeká 625 tisíc dolarů v prvním týmu a 125 tisíc na farmě. 08:35&apos; 
PODPIS - Finský gólman Christopher Gibson se upsal na rok New York Islanders. Třiadvacetiletý brankář si v uplynulé sezoně odbyl premiéru v NHL a ve 4 zápasech zaznamenal bilanci 1-1-1. Nová smlouva pro juniorského reprezentanta je dvoucestná a vynese mu 660/70 tisíc dolarů. Really happy to be a part of the @NYIslanders organization for another year!! #IsItOctoberYet — Christopher Gibson (@CGibber37) August 15, 2016 PONDĚLÍ 15. SRPNA 19:41&apos; 
PODPIS - Tvrdě hrající kanadský útočník J.C. Lipon zůstane další rok ve Winnipegu. Bývalý juniorský reprezentant si vydělá 650 tisíc v prvním týmu, na farmě to ale díky dvoucestné smlouvě bude jen zlomek. Lipon v posledním ročníku na 9 utkání poprvé okusil NHL a připsal si nahrávku. Na farmě v Manitobě bodoval třicetkrát ve 45 duelech. Very happy to be in Winnipeg for another year! Can&apos;t wait to get started. #IsItOctoberYet — JC Lipon (@Jgator34) August 15, 2016 19:37&apos; 
PŘESTUP - Loňský vítěz Stanley Cupu s Chicagem Antoine Vermette po vyhazovu z Arizony zakotví na další dva roky v Anaheimu. Autor sedmnácti branek z poslední sezony si během každého ročníku vydělá 1,75 milionu dolarů. 19:12&apos; 
PŘESTUP - Má to vyřízené. Hokejový útočník Radim Vrbata se v zámoří dohodl na novém kontraktu. S vedením Arizony uzavřel roční kontrakt na milion dolarů. Pokud předvede výkony, jaké jsou u něj obvyklé, na bonusech si může vydělat klidně další milion. „Jsem rád, jak to nakonec dopadlo,“ říká 35letý matador pro iSport.cz. Více informací ZDE. 07:25&apos; 
SPEKULACE - Jen krůček od dalšího návratu do své oblíbené Arizony je podle AZ Sports pětatřicetiletý útočník Radim Vrbata . Zdroje říkají, že hbitý střelec by dnes mohl jednání s Coyotes ukončit podpisem roční smlouvy. Vrbata v NHL hraje od sezony 2001/02, vystřídal už Colorado, Carolinu, Chicago, Tampu Bay a Vancouver, ale v Arizoně odehrál nejvíce sezon a vždy se mu tam dařilo. Sources: Free-agent forward Radim Vrbata is nearing a 1-year deal with the Coyotes. Story soon on @AZSports — Craig Morgan (@craigsmorgan) August 15, 2016 NEDĚLE 14. SRPNA 08:05&apos; 
SPEKULACE - Ještě rok smlouvy má před sebou opora Arizony Martin Hanzal . V týmu hraje od roku 2007 a zdálo se, že ještě než kontrakt vyprší, podepíše devětadvacetiletý reprezentant další. Jenže nový generální manažer John Chayka se chystá jít jinou cestou, než někdejší šéf Don Maloney. &quot;Marty za nás hrál vždycky skvěle, ale možná bude lepší počkat na start sezony a sledovat, jak se všechno bude vyvíjet,&quot; řekl tajemně pro Arizona Sports . Možná tím narážel na křehkou tělesnou stavbu rodáka z Českých Budějovic. Hanzal totiž během devíti sezon NHL (jedna byla kvůli výluce zkrácená) jen třikrát odehrál více, než 70 duelů. 07:58&apos; 
SPEKULACE - K překvapivému kroku se na začátku srpna odhodlala Arizona, ze smlouvy vyplatila populárního útočníka Antoineho Vermetta . Čtyřiatřicetiletý veterán se do týmu vrátil po krátké výpomoci Chicagu, se kterým v roce 2015 získal Stanley Cup. Jenže u Coyotes byl jen rok a i když si vedl slušně a nasbíral 38 bodů, musel skončit. Bez práce by podle svého agenta měl být pouze do pondělí. Tam si prý vybere, do kterého z pěti mužstev, se kterými jedná, odejde. Antoine Vermette has received 5 offers from NHL teams and will be making a decision on the various offers by Monday. — Allan Walsh (@walsha) August 13, 2016 SOBOTA 13. SRPNA
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://isport.blesk.cz/clanek/hokej-nhl/257004/prestupy-nhl-online-sobotka-ceka-na-nhl-pry-uz-jde-jen-o-papiry.html</post_url>
<post_date>20160822</post_date>
<post_time>0524</post_time>
<username></username>
<post>
32   
V pátek 1. července v 18:00 českého času se v NHL otevřel trh s volnými hráči. Hned v prvních minutách byly rozebrány největší hvězdy. Milan Lucic zamířil do Edmontonu, David Backes do Bostonu a i další hráči našli svůj nový domov. Druhý den přinesl první smlouvu pro českého hokejistu, obránce Roman Polák podepsal jednoroční kontrakt s Torontem. Jak se daří hráčským přesunům v srpnu? Vše sledujte na iSport.cz. PONDĚLÍ 22. SRPNA 07:14&apos; 
SPEKULACE - Sága kolem Vladimíra Sobotky se stále dál táhne. Ruská strana přesvědčuje okolí, že český útočník načne i další ročník v barvách Omsku, hráčův agent Petr Svoboda zase slibuje jeho zámořskému majiteli St.Louis Blues, že univerzální forvard bude další rok působit v barvách Blues. Jaká je situace teď? Podle stltoday.com je Sobotka stále v České republice (i přes dnešní start KHL) a čeká na vyřízení papírů. Z Omskem totiž má ještě roční smlouvu. Hrát už ale chce v NHL. SOBOTA 20. SRPNA 07:16&apos; 
PODPIS - Tuny spekulací mizí, s rozhodováním Jimmy Veseyho je konec. Třiadvacetiletý americký útočník se upsal na dva roky New York Rangers. &quot;Nedívejte se na mě jako na zachránce, jen se mi zdá, že u Rangers bych se mohl prosadit do sestavy a hrát NHL,&quot; řekl hokejista. V prvním týmu bude pobírat 925 tisíc dolarů, na farmě pouze 70. O Veseym si můžete přečíst ZDE. PÁTEK 19. SRPNA 20:23&apos; 
PODPIS - Jedenáctý hráč posledního draftu Logan Brown podepsal tříletou nováčkovskou smlouvu s Ottawou. Téměř dvoumetrový stokilový centr zaujal vedení kanadského klubu minimálně během uplynulé sezony, kterou strávil v OHL v barvách Windsoru. V 59 zápasech nasbíral 74 bodů a stal se druhým nejproduktivnějším hráčem mužstva. — Ottawa Senators (@Senators) August 19, 2016 20:18&apos; 
PODPIS - Nové smlouvy se konečně dočkala kanadská hvězdička Sean Monahan z Calgary. Ještě donedávna chráněný volný hráč s Flames podepsal sedmiletý kontrakt v hodnotě 44,625 milionu dolarů. Monahanovi je sice teprve 21 let, ale už má za sebou tři sezony v NHL, pokaždé nastřílel minimálně 22 gólů, v posledních dvou sezonách vždy nasbíral přes 60 bodů a naposledy už byl i asistentem kapitána. S jeho začátky v soutěži mu pomáhal i Jiří Hudler . MONY MONY! The #Flames have signed Sean Monahan to a seven-year contract extension ~ https://t.co/G7zREBnCpS pic.twitter.com/0yZtS7HVvC — Calgary Flames (@NHLFlames) August 19, 2016 18:10&apos; 
PODPIS - Nejen kolem Jimmyho Veseyho je na univerzitní úrovni živo. Na NHL už se chystá také dvaadvacetiletý útočník Thomas Di Pauli , který sice byl před čtyřmi lety draftován Washingtonem ve 4. kole, ale teď podepsal s Pittsburghem. Americký juniorský reprezentant, který se narodil v Itálii, válí už několik let v barvách týmu z Notre Dame. V poslední sezoně nosil na dresu &quot;A&quot; a ve 37 zápasech posbíral 32 bodů. S Penguins podepsal na dva roky. ČTVRTEK 18. SRPNA 18:00&apos; 
ODCHOD Z NHL - Záložní tým Detroitu z Grand Rapids získal na &quot;hlavní pracovní poměr&quot; hned dva hráče, kteří měli ještě v upylnulé sezoně smlouvu v NHL. Útočník Louis-Marc Aubry byl draftován Detroitem v roce 2010 a už pět sezon hraje v jeho farmářském mužstvu a pokračovat bude dál. Barvy Red Wings nikdy neoblékl. Šestadvacetiletý obránce Conor Allen přichází z Minnesoty a v NHL má na kontě 7 utkání v barvách New York Rangers. 09:07&apos; 
KONEC KARIÉRY - Čtyřiatřicetiletý americký ranař Tim Jackman končí s hokejem. Svalnaté křídlo kvůli problémům se zády v poslední sezoně odehrálo jen 2 zápasy za Anaheim a 22 na farmě za San Diego, ale brzy bylo jasno, že zdravotní stav ho do dalšího pokračování v kariéře nepustí. Místo toho míří bývalý útočník Columbusu, Phoenixu, Los Angeles, NY Islanders, Calgary a právě Anaheimu zpět do Minnesoty, kde si hodlá dokončit vzdělání. &quot;To teď bude moje nová kariéra. Ta bolest zad mě zabíjela. Na školu se těším, budu tam asi nejstarší,&quot; řekl pro mankatofreepress.com . V NHL hrál Jackman od sezony 2003/04 a ve 483 zápasech posbíral 75 bodů (32+43) a více než 90x se popral. 08:45&apos; 
PODPIS - New York Rangers získali talentovaného obránce Johna Gilmoura , který svůj hokejový um poslední čtyři sezony piloval na univerzitě v Providence. Třiadvacetiletý obránce má za sebou podobnou cestu jako hojně zmiňovaný Jimmy Vesey, na draftu byl v roce 2013 vybrán v 7. kole Calgary, ale dokončil si vzdělání, stal se volným hráčem a teď má nakročeno ke hvězdnému angažmá. Smlouva je dvouletá. 08:25&apos; 
ODCHOD Z NHL - Třiadvacetiletému útočníkovi Trevoru Cheekovi vypršel nováčkovský kontrakt a od Colorada nedostal kvalifikační nabídku, takže v týmu končí. Americký hokejista nastupoval celou dobu pouze v AHL a v poslední sezoně dokonce chvíli i v ECHL. A s tamním týmem z Fort Wayne se také rozhodl spojit svou následnou sportovní budoucnost. 08:08&apos; 
PODPIS - I se čtyřicítkou za dveřmi se dá získat kontrakt v NHL. Včera to dokázal americký útočník Matt Cullen , který se díky červnovému triumfu s Pittsburghem stal dvojnásobným vítězem Stanley Cupu. Sezona u Pens se mu vyvedla, v základní části si připsal 32 bodů a dalších 6 přidal v play off a od klubu se může v příští sezoně těšit na milion dolarů. STŘEDA 17. SRPNA 12:07&apos; 
ODCHOD Z NHL - Ronald Kenins končí v organizaci Vancouveru a míří do švýcarského Curychu. Pětadvacetiletý útočník, který byl jedním ze tří Lotyšů, jenž v uplynulém ročníku naskočili do NHL, si během dvou sezon dres Canucks oblékl ve 38 případech a připsal si 12 bodů (4+8). Zbytek odehrál na farmě v Utice. V Curychu nejde do neznámého, za klub hrál už v juniorech a tři sezony mezi dospělými. 0:12&apos; 
POZVÁNKA DO KEMPU - Calgary hodlá vyzkoušet tvrdého útočníka Jamieho Devaneho , který poslední ročník strávil na farmě Nashvillu v AHL v Milwaukee, kde v 62 zápasech posbíral 11 bodů a desetkrát se popral. V NHL odehrál pětadvacetiletý útočník 2 utkání v barvách Toronta. Na zkoušku do St.Louis zase míří podstatně zkušenější T.J. Galiardi , ten v NHL zvládl 321 zápasů v barvách Colorada, San Jose, Calgary a Winnipegu. Poslední ročník nicméně odehrál ve švédském Malmö, kde ke třem brankám přidal dvanáct nahrávek. V Los Angeles se o svou šanci popere brankář Tom McCollum , někdejší konkurent Petra Mrázka z farmy Detroitu. ÚTERÝ 16. SRPNA 22:18&apos; 
PŘESTUP - Osmadvacetiletý americký útočník Ben Smith opouští Toronto a na rok odchází do Colorada, kde si přijde na 675/150 tisíc dolarů. Smith není žádný zelenáč, s Chicagem vyhrál Stanley Cup, s americkou reprezentací bronz na MS v Česku, ale naplno se ne a ne prosadit. Poslední ročník začal v San Jose, ale před trejdem do Toronta působil na farmě. Tam putoval i na několik zápasů po přesunu do Kanady a i když se mu dařilo, uchytit se pořádně nedovedl. Co u Avalanche? Excited to continue my career with the @Avalanche organization! https://t.co/M0WK5MXpZF — Ben Smith (@BenASmith12) August 16, 2016 10:49&apos; 
PODPIS - Chráněný volný hráč Tyler Wotherspoon je v Calgary konečně pod smlouvou. Talentovaný kanadský obránce se už tři sezony snaží prosadit do týmu Flames a za tu dobu odehrál v NHL 26 utkání a připsal si 5 nahrávek. Díky podpisu ročního kontraktu na něj čeká 625 tisíc dolarů v prvním týmu a 125 tisíc na farmě. 08:35&apos; 
PODPIS - Finský gólman Christopher Gibson se upsal na rok New York Islanders. Třiadvacetiletý brankář si v uplynulé sezoně odbyl premiéru v NHL a ve 4 zápasech zaznamenal bilanci 1-1-1. Nová smlouva pro juniorského reprezentanta je dvoucestná a vynese mu 660/70 tisíc dolarů. Really happy to be a part of the @NYIslanders organization for another year!! #IsItOctoberYet — Christopher Gibson (@CGibber37) August 15, 2016 PONDĚLÍ 15. SRPNA 19:41&apos; 
PODPIS - Tvrdě hrající kanadský útočník J.C. Lipon zůstane další rok ve Winnipegu. Bývalý juniorský reprezentant si vydělá 650 tisíc v prvním týmu, na farmě to ale díky dvoucestné smlouvě bude jen zlomek. Lipon v posledním ročníku na 9 utkání poprvé okusil NHL a připsal si nahrávku. Na farmě v Manitobě bodoval třicetkrát ve 45 duelech. Very happy to be in Winnipeg for another year! Can&apos;t wait to get started. #IsItOctoberYet — JC Lipon (@Jgator34) August 15, 2016 19:37&apos; 
PŘESTUP - Loňský vítěz Stanley Cupu s Chicagem Antoine Vermette po vyhazovu z Arizony zakotví na další dva roky v Anaheimu. Autor sedmnácti branek z poslední sezony si během každého ročníku vydělá 1,75 milionu dolarů. 19:12&apos; 
PŘESTUP - Má to vyřízené. Hokejový útočník Radim Vrbata se v zámoří dohodl na novém kontraktu. S vedením Arizony uzavřel roční kontrakt na milion dolarů. Pokud předvede výkony, jaké jsou u něj obvyklé, na bonusech si může vydělat klidně další milion. „Jsem rád, jak to nakonec dopadlo,“ říká 35letý matador pro iSport.cz. Více informací ZDE. 07:25&apos; 
SPEKULACE - Jen krůček od dalšího návratu do své oblíbené Arizony je podle AZ Sports pětatřicetiletý útočník Radim Vrbata . Zdroje říkají, že hbitý střelec by dnes mohl jednání s Coyotes ukončit podpisem roční smlouvy. Vrbata v NHL hraje od sezony 2001/02, vystřídal už Colorado, Carolinu, Chicago, Tampu Bay a Vancouver, ale v Arizoně odehrál nejvíce sezon a vždy se mu tam dařilo. Sources: Free-agent forward Radim Vrbata is nearing a 1-year deal with the Coyotes. Story soon on @AZSports — Craig Morgan (@craigsmorgan) August 15, 2016 NEDĚLE 14. SRPNA 08:05&apos; 
SPEKULACE - Ještě rok smlouvy má před sebou opora Arizony Martin Hanzal . V týmu hraje od roku 2007 a zdálo se, že ještě než kontrakt vyprší, podepíše devětadvacetiletý reprezentant další. Jenže nový generální manažer John Chayka se chystá jít jinou cestou, než někdejší šéf Don Maloney. &quot;Marty za nás hrál vždycky skvěle, ale možná bude lepší počkat na start sezony a sledovat, jak se všechno bude vyvíjet,&quot; řekl tajemně pro Arizona Sports . Možná tím narážel na křehkou tělesnou stavbu rodáka z Českých Budějovic. Hanzal totiž během devíti sezon NHL (jedna byla kvůli výluce zkrácená) jen třikrát odehrál více, než 70 duelů. 07:58&apos; 
SPEKULACE - K překvapivému kroku se na začátku srpna odhodlala Arizona, ze smlouvy vyplatila populárního útočníka Antoineho Vermetta . Čtyřiatřicetiletý veterán se do týmu vrátil po krátké výpomoci Chicagu, se kterým v roce 2015 získal Stanley Cup. Jenže u Coyotes byl jen rok a i když si vedl slušně a nasbíral 38 bodů, musel skončit. Bez práce by podle svého agenta měl být pouze do pondělí. Tam si prý vybere, do kterého z pěti mužstev, se kterými jedná, odejde. Antoine Vermette has received 5 offers from NHL teams and will be making a decision on the various offers by Monday. — Allan Walsh (@walsha) August 13, 2016 SOBOTA 13. SRPNA
</post>
<signature>

</signature>
<external_links>

</external_links>
<country>CZ</country>
<main_image>http://img.blesk.cz/img/2/article/2851609_sport-hokej-nhl-st-louis-sobotka.jpg</main_image>
</document>
