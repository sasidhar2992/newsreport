<?xml version="1.0" encoding="UTF-8"?>
<document>
<type>mainstream</type>
<forum>http://stefczyk.info//publicystyka/opinie/RSS</forum>
<forum_title>Stefczyk.Info - Publicystyka - Opinie</forum_title>
<discussion_title>Sellin: &quot;Musimy odbudować własną narrację&quot;</discussion_title>
<language>polish</language>
<gmt_offset></gmt_offset>
<topic_url>http://www.stefczyk.info/publicystyka/opinie/sellin-musimy-odbudowac-wlasna-narracje,17801172635</topic_url>
<topic_text>
Sellin: &quot;Musimy odbudować własną narrację&quot; 
Zabory, okupacja i PRL nie pozwalały na uprawianie w sposób wolny polskiej polityki historycznej. &quot;Mamy potężne zadanie do odrobienia, dlatego że przez 123 lata nie było państwa polskiego, potem było zniszczenie i okupacja, następnie pojawienie się zniewolonego państwa, które nazywamy Polską Rzeczpospolita Ludową i nie było możliwości uprawiania w sposób wolny narracji historycznej&quot; - mówił o polskiej polityce historycznej sekretarz stanu w Ministerstwie Kultury i Dziedzictwa Narodowego. &quot;Musimy odbudowywać tę własną narrację&quot; - podkreślił. Jarosław Sellin odnosząc się na antenie Telewizji Trwam do ważnych momentów historii naszego kraju, takich jak odsiecz wiedeńska czy powstania, ocenił, że były one momentem wzięcia odpowiedzialności za wspólnotę cywilizacyjną. &quot;1050 lat temu wpisaliśmy się do cywilizacji chrześcijańskiej, do cywilizacji chrześcijańskiej w tym rycie, który oznacza szeroko rozumiany zachód. (…) Zarówno broniąc własnego państwa, jak i broniąc Europy, np. w ramach odsieczy wiedeńskiej lub bitwy warszawskiej w 1920 roku, wypełnialiśmy też pewne poczucie odpowiedzialności za obronę tej cywilizacji, za obronę wartości tej cywilizacji&quot; - wskazywał Jarosław Sellin. Przypomniał, że historia Polski jest mocno związana z religią rzymsko-katolicką. &quot;Szczególnie mocno było to widoczne podczas walki o wolność ojczyzny&quot; - dodał Jarosław Sellin. &quot;W sensie symbolicznym nawet do boju szło się z pieśnią na ustach, często religijną, z symbolami religijnymi nie tylko na piersiach, ale i w ręku. Myślę, że Polacy, walcząc o wolność narodową, o wolność państwową, walczyli też o wolność przeżywania religii. Kościoły były oazami wolności&quot; - mówił wiceminister. Wskazał, że są w Polsce środowiska, które poddają pod wątpliwość określone fragmenty polskiej historii. &quot;Są oczywiście środowiska, które żyją jakimś niezrozumiałą dla mnie chęcią ciągłego rewidowania czy kwestionowania chwalebnej części polskiej historii, czy nawet mitów, bo oczywiście wokół przeżyć historycznych tworzą się tez mity&quot; - ocenił Sellin. &quot;Jeżeli ktoś chce kwestionować, to dobrze byłoby, aby oparł się o faktografię, o dobrze opracowane dzieła naukowe&quot; - dodał. Sekretarz Stanu w Ministerstwie Kultury poinformował również o planach resortu dotyczących wzmocnienia polityki historycznej w kraju. &quot;Jako Ministerstwo Kultury i Dziedzictwa Narodowego przede wszystkim skupiamy się na budowie kolejnych instytucji, które historii nauczają i które politykę historyczną uprawiają. Takich instytucji, bardzo zasłużonych, mamy już kilka&quot; - stwierdził. Wskazał, jakie inicjatywy są podejmowane, żeby budować politykę historyczną Polski. &quot;Budujemy Muzeum Historii Polski, budujemy Muzeum Józefa Piłsudskiego w Sulejówku, budujemy Muzeum Żołnierzy Wyklętych w Ostrołęce. (…) Musi powstać jeszcze dużo instytucji, abyśmy mieli takie poczucie, że jest jakaś pełna mapa&quot; - powiedział Sellin. Całość rozmowy można obejrzeć tutaj:
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.stefczyk.info/publicystyka/opinie/sellin-musimy-odbudowac-wlasna-narracje,17801172635</post_url>
<post_date>20160822</post_date>
<post_time>0742</post_time>
<username></username>
<post>
Sellin: &quot;Musimy odbudować własną narrację&quot; 
Zabory, okupacja i PRL nie pozwalały na uprawianie w sposób wolny polskiej polityki historycznej. &quot;Mamy potężne zadanie do odrobienia, dlatego że przez 123 lata nie było państwa polskiego, potem było zniszczenie i okupacja, następnie pojawienie się zniewolonego państwa, które nazywamy Polską Rzeczpospolita Ludową i nie było możliwości uprawiania w sposób wolny narracji historycznej&quot; - mówił o polskiej polityce historycznej sekretarz stanu w Ministerstwie Kultury i Dziedzictwa Narodowego. &quot;Musimy odbudowywać tę własną narrację&quot; - podkreślił. Jarosław Sellin odnosząc się na antenie Telewizji Trwam do ważnych momentów historii naszego kraju, takich jak odsiecz wiedeńska czy powstania, ocenił, że były one momentem wzięcia odpowiedzialności za wspólnotę cywilizacyjną. &quot;1050 lat temu wpisaliśmy się do cywilizacji chrześcijańskiej, do cywilizacji chrześcijańskiej w tym rycie, który oznacza szeroko rozumiany zachód. (…) Zarówno broniąc własnego państwa, jak i broniąc Europy, np. w ramach odsieczy wiedeńskiej lub bitwy warszawskiej w 1920 roku, wypełnialiśmy też pewne poczucie odpowiedzialności za obronę tej cywilizacji, za obronę wartości tej cywilizacji&quot; - wskazywał Jarosław Sellin. Przypomniał, że historia Polski jest mocno związana z religią rzymsko-katolicką. &quot;Szczególnie mocno było to widoczne podczas walki o wolność ojczyzny&quot; - dodał Jarosław Sellin. &quot;W sensie symbolicznym nawet do boju szło się z pieśnią na ustach, często religijną, z symbolami religijnymi nie tylko na piersiach, ale i w ręku. Myślę, że Polacy, walcząc o wolność narodową, o wolność państwową, walczyli też o wolność przeżywania religii. Kościoły były oazami wolności&quot; - mówił wiceminister. Wskazał, że są w Polsce środowiska, które poddają pod wątpliwość określone fragmenty polskiej historii. &quot;Są oczywiście środowiska, które żyją jakimś niezrozumiałą dla mnie chęcią ciągłego rewidowania czy kwestionowania chwalebnej części polskiej historii, czy nawet mitów, bo oczywiście wokół przeżyć historycznych tworzą się tez mity&quot; - ocenił Sellin. &quot;Jeżeli ktoś chce kwestionować, to dobrze byłoby, aby oparł się o faktografię, o dobrze opracowane dzieła naukowe&quot; - dodał. Sekretarz Stanu w Ministerstwie Kultury poinformował również o planach resortu dotyczących wzmocnienia polityki historycznej w kraju. &quot;Jako Ministerstwo Kultury i Dziedzictwa Narodowego przede wszystkim skupiamy się na budowie kolejnych instytucji, które historii nauczają i które politykę historyczną uprawiają. Takich instytucji, bardzo zasłużonych, mamy już kilka&quot; - stwierdził. Wskazał, jakie inicjatywy są podejmowane, żeby budować politykę historyczną Polski. &quot;Budujemy Muzeum Historii Polski, budujemy Muzeum Józefa Piłsudskiego w Sulejówku, budujemy Muzeum Żołnierzy Wyklętych w Ostrołęce. (…) Musi powstać jeszcze dużo instytucji, abyśmy mieli takie poczucie, że jest jakaś pełna mapa&quot; - powiedział Sellin. Całość rozmowy można obejrzeć tutaj:
</post>
<signature>

</signature>
<external_links>

</external_links>
<country>PL</country>
<main_image>http://www.stefczyk.info/-/media/images/5d4eb9ec883f40569648e9b7ccffd511.ashx?bc=white</main_image>
</document>
